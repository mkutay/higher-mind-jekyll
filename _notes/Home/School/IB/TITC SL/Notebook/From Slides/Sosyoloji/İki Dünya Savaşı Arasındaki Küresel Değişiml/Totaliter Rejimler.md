# Totaliter Rejimler

# Faşizm

Demokratik düzenin yerine baskı düzeni kurmayı amaçlayan öğreti. İtalya da Mussolini tarafından kurulan siyasi hareket (İlk kullanımı: 1919) Bu sözcük İtalyanca fascio “demet, sıkıca birbirine bağlı grup, çete” sözcüğünden türetilmiştir. Latince fascis: Demet, Eski Roma'da otorite simgesi olarak taşınan çubuk demetine sarılı balta sözcüğünden evrilmiştir.

**Faşizmin Ortaya Çıkışı:** Faşizm iki dünya savaşı arası dönemde ortaya çıkmış bir ideolojidir. Öncelikle İtalya’da, ardından İspanya’da sonrasında ise Almanya’da nasyonal sosyalizm doğup gelişmiştir.

**Faşizmin Doğuş Koşulları:** Faşist bir rejime geçen ülkeler 1. dünya savaşından sosyal ve ekonomik sorunlarla çıkmışlardır. Ekonomik ve sosyal sorunlarla boğuşan bu ülkelerde sosyalist hareketler başlamıştır. 1917 devriminin yarattığı etkiyle İtalya’da işçiler fabrikaları işgal etmiş, üretimi durdurmuştur, almanya ise dönemin en güçlü sosyalist partisini kurmuştur. (komintern etkisi)

**Faşizmin Özellikleri:** Faşizm iktidara “oy çokluğu” ile gelmiştir. Yaşanan ekonomik bunalımların orta sınıfı yok etmesi nedeniyle oluşan krizi çözmek için iktidara gelmişlerdir. Faşizm modern bir akımdır. yani 20. yy. kapitalizminin ürünüdür (?). Faşist hareketler ideolojilerini meşrulaştırmak için kendilerine tarihsel dayanaklar bulmuşlardır.

V. Pareto: Seçkinlerin Dolaşımı Teorisi (“Tarih, Aristokratlar mezarlığıdır.”): Pareto, bu görüşü ile o dönemde yeni filizlenmekte olan faşizme, kendini ideolojisinde haklı çıkaracak silahı vermiş oldu. Buna göre; “iktidarı elinde tutan sınıf, kendilerini koltuklarından edecek yetenekte olan bireyleri yok etmekle kendini savunabilir” Pareto’ya göre, eşitsizlik doğal bir kanun olup, onu değiştirmek fikri daima başarısızlıkla sonuçlanacaktır. ancak, toplumsal sınıflar arasında geçiş olabileceğini, bazı bireylerin aşağı tabakadan olmakla birlikte bir üst tabakaya geçebileceğini de ileri sürmüştür.

Hitler (Almanya), Mussolini (İtalya), Franco (İspanya), Suharto (Endonezya) ve Pinochet (Şili) faşist rejimlerini inceleyen Siyaset Bilimci Dr. Lawrence Britt, hepsinin ortak 14 unsuru olduğunu gördü. Bunlara faşizmin tanımlayıcı özellikleri diyor.

- Güçlü ve Sürekli Milliyetçilik: Faşist rejimler, sürekli vatansever mottolar, sloganlar, semboller, şarkılar ve diğer gereçleri kullanmaya meyillidirler. Bayrakları her
yerde görülür; kıyafetlerde, kamuya açık alanlarda herkesin görebileceği yerlerde.
- İnsan Haklarının Tanınmasını Küçümseme: Düşman korkusu ve güvenlik ihtiyacı nedeniyle faşist rejimlerdeki insanlar, “ihtiyaç” nedeniyle bazı durumlarda insan haklarının göz ardı edilebileceğine ikna edilir. İnsanlar ya kafalarını çevirip başka yöne bakarlar, görmezden gelirler ya da işkence, alelacele yapılan infazlar, suikastlar, uzun süren mahkûm etmeler gibi olayları onaylar hale gelirler.
- Düşmanların / Günah Keçilerinin Birleştirici Neden Olarak Belirlenmesi: İnsanlar, algılanan ortak bir tehdidi veya düşmanları ortadan kaldırma gereği üzerinde birleştirici vatansever bir öfkeye bürünürler:
ırksal, etnik veya dini azınlıklar; liberaller; komünistler; sosyalistler, teröristler vb.
- Ordunun Üstünlüğü: Alabildiğine geniş iç sorunlar yaşandığı halde, orduya orantısız miktarda hükümet fonu verilir ve yerel gündem ihmal edilir. Askerler
ve askerlik hizmeti göz kamaştırır.
- Aşırı Cinsiyetçilik: Faşist ulusların hükümetleri neredeyse sadece erkek egemen olma eğilimindedir. Faşist rejimler altında, geleneksel cinsiyet rolleri daha katı hale getirilir. Homofobi, eşcinsellik karşıtı mevzuat ve ulusal kanunlar çıkartılması gibi kürtaja karşı da muhalefet yükselir.
- Kontrol Altına Alınmış Kitle İletişim (Medya): Bazen medya doğrudan hükümet tarafından kontrol edilir, bazı durumlarda da dolaylı olarak hükümet düzenlemesi veya hükümet sempatizanı medya sözcüsü ve yöneticileri tarafından kontrol edilir. Sansür, özellikle de savaş zamanında, çok yaygındır.
- Ulusal Güvenlik Takıntısı: Korku, hükümet tarafından kitleler üzerinde bir motivasyon aracı olarak kullanılır.
- Din ve Devlet İç İçe Girmiştir: Faşist uluslardaki hükümetler, kamuoyunu manipüle etmek için bir araç olarak toplum içindeki en yaygın dini kullanmaya eğilimlidir. Dinin başlıca ilkeleri hükümetin politikalarına veya eylemlerine taban tabana zıt olduğu zaman bile, dini retorik ve terminoloji hükümet liderleri tarafından yaygın olarak kullanılır.
- Şirket Güçlerinin Korunması: Faşist bir ulusun endüstriyel ve ticari aristokrasisi, hükümet liderlerini iktidara
getirenlerdir; karşılıklı olarak faydalı bir iş / hükümet ilişkisi ve güç eliti yaratırlar.
- İşçi Sınıfı Gücünün Bastırılması: İşçi sınıfının örgütlenme gücü, faşist bir hükümetin tek gerçek tehdidi olduğundan, sendikalar ya tamamen ortadan kaldırılır ya da ciddi biçimde bastırılır.
- Sanatın ve Entelektüellerin Küçümsenmesi: Faşist uluslar, yüksek öğrenime ve akademiye karşı alenen düşmanlığı teşvik etme ve hoş görme eğilimindedir. Profesörler ve diğer akademisyenlerin sansürlenmesi ve hatta tutuklanması nadir değildir. Sanatta özgür ifade açıkça saldırıya uğrar ve hükümetler genellikle sanata destek olmamak için para vermeyi reddederler.
- Suç ve Ceza Takıntısı: Faşist rejimlerde, yasaları zorla uygulamaları için polise neredeyse sınırsız güç verilir. İnsanlar genellikle polisin suiistimallerini görmezden gelmeye ve hatta vatanseverlik adına sivil özgürlüklerden vazgeçmeye razı olurlar. Faşist ülkelerde çoğunlukla fiilen sınırsız güce sahip bir ulusal polis gücü vardır.
- Şiddetli Kayırmacılık ve Yolsuzluk: Faşist rejimler, neredeyse her zaman, birbirlerini devlet görevlerine atayan ve arkadaşlarını hesap verebilirlikten korumak için hükümet gücünü ve yetkilerini kullanan dost ve arkadaş grupları tarafından yönetilir. Faşist rejimlerde, hükümet lideri tarafından ulusal kaynaklara ve hatta hazineye el konulması ve hatta düpedüz çalınması da nadir değildir.
- Hileli Seçimler: Bazen faşist uluslardaki seçimler tam bir yalandır. Diğer zamanlar seçimler, muhalefet adayları aleyhinde kirli kampanyalar ya da hatta suikastlarla manipüle edilir. Oy sayılarını veya siyasi bölge sınırlarını kontrol etmek için mevzuat kullanılır ve medyanın manipülasyonu söz konusudur.

# Almanya’da Faşizm

## Almanya’da Faşizmin İktidara Gelişi

Almanya’da Nazizm’in iktidara gelişi daha zor ve daha geç olmuştur. 1. dünya savaşından yenik ayrılan Almanya, hem bütün sömürgelerini kaybetmiş, hem de eskiden Alman sanayinin egemen olduğu yerlerde ABD ve İngiltere egemen güç haline gelmiştir. Savaştan yenik ayrılmaları ise ulusal gururlarını sarsmıştır.

Bir yandan giderek güçlenen işçi hareketleri ve fabrika işgalleri, bu gelişmelere paralel olarak iktidar olamasa da giderek güçlenen komünist hareket, diğer yanda ise işçi hareketlerine ve komünizme karşı oluşturulan İtalya’daki faşist çetelere çok benzeyen ama daha çok parti biçiminde örgütlenmeye başlayan partiler dikkat çekmektedir.

Bu işçi karşıtı hareketlerin içinde en dikkat çekici olanları Adolf Hitler’in adı ve “**Alman İşçi Partisi**” iken katıldığı, daha sonra “**Nasyonal Sosyalist Alman İşçi Partisi**” olarak değişen partidir.

Her ne kadar sosyalist ve işçi ibareleri başlığı taşısa da, bu parti fabrika işgalleri ve diğer işçi eylemlerine karşı mücadele etmek amacı ile kurulmuştu ve militer tarzda örgütlenmiş silahlı gruplardan oluşmaktaydı.

Alman toplumunda görülen bu çalkantılı döneme rağmen **Weimer Anayasası** ile kurulan çok partili parlementer sistem 1925 yılından itibaren ekonomik bir canlanma getirmiştir. Bu durum Faşizm’in ortaya çıkışını bir süre için engellemiştir.

Fakat 1929 Ekonomik Krizi ile birlikte Almanya’da uyuyan Faşizm canavarı uyanır. Ekonomik bunalım toplumun tüm kesimlerini etkiler. Bu sayede kendisi ve partisi için destek arayan Hitler’in ülküsü gerçekleşme yolunda ilk adımı atar.

Hitler de Mussolini gibi geniş kapsamlı ve tutarlı bir ideolojiden çok, kitlesel desteği artırmak için ortak bir ruh yaratmayı ve pek çok farklı söylemi bir arada kullanmaya başlamıştır. Fakat Mussolini’nin devlet vurgusunun aksine o “kan” bağını tercih etmiştir. Diğer bir ifadeyle Hitler’de **ırkçı milliyetçilik** yükseltildi.

Hitler Faşizmi’nde Spencer tarafından geliştirilmiş olan **Sosyal Darwinizm** belirgindir. Sosyal Darwinizm aslında ırkçı bir yorum değildir. Fakat Faşizm tarafından ırkçı bir yorumla okunmuştur. Irklar arasında bir hayatta kalma mücadelesine dönüştürülmüştür. Bu nedenle “ortak düşman”ı seçmek gerekmiştir. Günah keçisi “Yahudiler” oldu.

Üstün Cermen ırkının kendini koruması ve geliştirmesi için ortak düşmanın yok edilmesi ve yeni yaşam alanları yaratılması gerekiyordu. Hitler, Alman ulusuna Dünya egemenliği vaat ediyordu. Böylece hem soykırımın hem de yayılmacılığım zemini hazırlanmış oldu. Kitle hareketini güçlendirmek, özellikle işçileri bu harekete dahil edebilmek için sosyalist bir söylem de kullanarak hareketine bir de **anti-emperyalist** söylem yerleştirmiştir. Böylece özellikle işsizleri SA’ya (**Taarruz Bölüğü**) çekmeyi başarmıştır.

1933 senesinde Cumhurbaşkanı’nın Hitler’i şansölye (Başbakan) olarak atamasıyla Almanya’da Faşizm resmen iktidara gelmiş oluyordu. Parlamentodan ilk olarak demokrat ve sol partilerin kapatılması, liderlerin tutuklanması ve hem Hitler iktidarı hem iş çevreleri için bir tehdit oluşturduğu düşünülen SA örgütünün yok edilmesi idi.

Yeni düzeni tarif eden slogan: “**tek ülke, tek ulus, tek lider**”. Yeni düzen hem 2. Dünya Savaşı’na hem de Almanya’nın bu savaş ile yok olmasına yol açmıştır. Savaştan sonra Almanya “**Demokratik Alman Cumhuriyeti**” ve “**Federal Alman Cumhuriyet**”i olarak ikiye bölünmüştür.

**Fasist Yasam Neye Benzer?**

Esas olarak köylülerin ve orta sinifin destegini alan, aralarinda Yahudilerin de bulunmasina ragmen büyük burjuvazinin gikarlarina dokunmadigi için bu sinif tarafindan da alttan alta desteklenen, özellikle issizlik sorununu çözdügü için de isçi sinifinin siddetli tepkisine yol açmayan faşizm, kendisini egitim, propaganda ve bos zamanlari örgütleyen etkinlikler ile güglendirdi. İlkögretim de dahil olmak üzere okullarda yogun bir Nazi egitimi verildi.
Nazi ideolojisini bütün topluma benimsetmek amaciyla basina Goebbels'in getirildigi bir Propaganda Bakanligi kuruldu. Bu bakanlik yazili basin ve radyo basta olmak üzere mevcut iletisim olanaklarini sonuna kadar kullanmakla kalmadi, sanayi toplumunun yarattigi kitleselligi basli basina bir propaganda malzemesi haline getiren dev kitle gösterileri gibi yeni yöntemler gelistirdi.

Bos zaman etkinliklerinin merkezi biçimde örgütlenmesi ise fasizmin en onemli basarilarindan biri oldu. Gençler basta olmak üzere, toplumun bütün kesimleri baziları paramiliter nitelik tasiyan örgütlenmeler içinde bir araya getirildiler. Çalisma saatleri disindaki zaman dilimleri, sinifsal farkliliklar görünmez kilan bu örgütlenmeler içinde dolduruldu ve yönlendirildi. Böylece Almanya alti yil içinde topyekün bir savasa hazir bir ülke ve Alman toplumu böyle bir savasa istekli bir toplum haline geldi.

Hitler ve Nazi iktidari, Italyan fasizminin faydaci ve firsatçi özelliklerinden farkli olarak, bütünlüklü bir programa sahipti. Bu programin temelini liberalizmin neredeyse mutlak anlamda reddi olusturuyordu. Liberalizm bireyi yüceltiyor, bireysel özgürlükleri övüyor, gerçekte degilse bile varsayimsal olarak insanlar arasinda esitligi kabul ediyor, ayni sekilde
siddet karsisinda barisi savunuyor, özel yasam ile kamusal yasami, ekonomik düzen ile siyasal ve toplumsal düzeni birbirinden ayiryor, piyasayı kutsayarak devletin buna müdahalesini reddediyor ve bütun insanlara bunlara uymalari kosuluyla daha mutlu, daha zengin bir gelecek vaat ediyordu. Hitler fasizmi ise bireyi degil, bireyin içinde var olabilecegi tek birim olarak gördügü ulusu ve irkı yüceltti, bireysel özgürlükleri yozlasma olarak tanimladi, insanlar arasindaki esitligi hem gerçekte, hem de varsayimsal olarak reddetti, siddeti bir arac olarak yüceltti, özel yasami kamusal yasamin hizmetine soktu, ekonomik, siyasal ve toplumsal düzen arasindaki yapay ayrima son vererek onlari bütünlük içinde örgütledi, piyasayi degil devleti kutsadi ve Alman ulusuna gelecekte dünyanin efendiligini vaat ederken, o gün için mutluluk ve zenginlik sundu.

Bu programin dogal unsuru ve sonucu, hem içeride, hem de disarida saldirgan bir politikanin izlenmesiydi. Hitler'in iktidara gelisinin hemen ardindan, içeride fasizme karsi baslica tehdit olarak görülen komünistlere ve Alman irkinin safligini bozduklari iddiasiyla Yahudilere yönelik sistemli baskilar basladi. Buna, Alman toplumundan dislanan Çingenelere, Alman ulusunu yozlastirdigi ileri sürülen sanatçilara ve aydinlara, her türlü siyasal muhalefete, escinsellere, kisacasi Naziler tarafindan çizilen "Alman" imgesinin disinda kalan her türlü kisi ve gruba yonelik baskilar eslik etti. Bununla eszamanli olarak, Alman ekonomisi gittikçe artan bir biçimde savas ekonomisine dönüstürüldü.

## Berlin Olimpiyatları

Döneminin sanat, kültür ve bilim alanındaki arayışlarını yozlaşmakla suçlayan faşizmin dünyayla paylaştığı tek etkinlik spordu. Sporu, sağlıklı bir ırk üretmek için zorunlu ve kitlesel hale getiren faşizm, 1936 Berlin Olimpiyat oyunlarını bir üstünlük gösterisi olarak planlamıştır. Fakat olimpiyatta ABD’li Jesse Owens dört altın madalyayla yarışmaları tamamlamış ve ırkçılığı bozguna uğratan bir efsaneye dönüşmüştür. Hitler, J. Owens’ın başarısı üzerine, tarihe geçen şu ırkçı sözleri sarf etmişti: “Amerikalılar madalyalarını zenciler kazandığı için kendilerinden utanmalılar. Ben bir zencinin elini asla sıkmayacağım!”

Hep saglam ve enerjik düsünme gücü, ancak saglam ve kuvvetli bir vücutta bulunur... Irkçı devletin izleyecegi yol su olacaktir. Tamamen saglam vücutlu gençler yetistirilecektir. Fakat bu is yapilirken, gaye karakterin terbiyesi ve özellikle irade kuvvetiyle yetenegin gelismesi olacaktir... Fiziki bakimdan yozlasmis, iradeleri zayif, korkakça bir baris taraftari olan bilginlerden kurulu bir millet hicbir zaman cennete gidemez. Hatta bu dünyada da kendi hayatini saglayamaz. Fizik ile kutsal inanç arasinda bir uyum olmalidir. Kangren olmus bir bünye, düsünme gücünün parlakligi ile hiçbir zaman güzel hale gelemez. Enerjisi olmayan, kararsiz, korkak ve sakat dogmus sakat kimselere, bir fikri egitim vermek haksizlik olur. Vücudu sağlam yapmak irkçi bir devlette fertlerin görevi degildir. Bu is anne ve babaya da düsmez. Nasil egitime ait konularda devlet kisinin serbest hareket etme hakkina tecavüz eder ve çocugu, anne babanin arzular disinda zorunlu egitime tabi tutarsa, irkci devlet de, daha genis bir sekilde olmak üzere, milleti ilgilendiren ana meselelerde, sahislarin cahilliklerine veya anlayamamis olmalarina karsi kendi otoritesini kullanmali ve hakim kilmalidir. -Adolf Hitler

# İspanya’da Faşizm (Falanjizm)

**Fancisco Franco Bahamonde**, lakabı El Caudillo (Önder) (4 Aralık 1892, Ferrol - 20 Kasım 1975, Madrid, İspanya), demokratik cumhuriyetin yıkılmasıyla sonuçlanan İspanya İç Savaşı'nda (1936-1939) milliyetçi güçlere önderlik eden İspanyol general ve devlet adamı. İç Savaş’ın ardından 36 yıl boyunca ülkeyi diktatörlükle yönetmiştir.

**İspanya İç Savaşı** 17 Temmuz 1936–1 Nisan 1939: Savaş, İkinci İspanya Cumhuriyeti’nin –Başkan Minuel Azaña liderliğindeki– seçili hükümetine José Sanjurjo komutası altındaki İspanyol Cumhuriyetçi Ordusu’nun bir grup generalinin muhalefeti ilan etmesinden sonra başladı. Darbe, İspanya Özerk Haklar Konfederasyonu, dindar-muhafazakar "Carlist"ler ve faşist "Falanjist"lerin dahil de olduğu bazı gruplar tarafından desteklendi.

Asturias (1934 Ekim ayında 14 günlük kısa komün deneyimi)

**Emekçi İttifağı**: Bu ittifak anlaşmasının ilk maddesi, kurulan cephenin mücadele hattını da gayet net ortaya koyar: “Bu anlaşmanın imzacısı olan örgütler, İspanya’da sosyal devrim zafere ulaştırılıncaya ve işçi sınıfı ekonomik ve siyasi gücü fethedinceye kadar el ele çalışacaklardır”. En az bin 700 işçi hayatını kaybeder, 3 bin kişi yaralanır ve 30-40 bin arasında kişi tutuklanır. Buna karşılık İspanyol ordusunun kayıpları 250-350 arasında
değişmektedir.

## U.H.P! (Proletaryanın Kardeşleri, Birleşin!)

- Temmuz 1936’da yeni bir ayaklanma gerçekleşti. Asturia işçilerinin sloganları sokakları dolduran işçilerin attığı sloganlarda yankılandı: U.H.P! (Proletaryanın Kardeşleri, Birleşin!). Asturia’nın madencileri bir kez daha mücadelenin ön safındaydı. Ancak yeterli ve donanımlı silahları olmayan Asturia işçi sınıfı faşistler karşısında 15 ay direnebildi.
- Madenlerin bulunduğu vadiler bir kez daha kanla kaplandı. Devrimcilerin çoğu bu yenilginin ardından dağlara sığındı ve gerilla oldu.
- Franco’nun zaferinin ardından bütün sendikalar ve işçi örgütleri yasaklandı. İşçi sınıfı aktivistleri idam edildi, tutuklandı ve çalışma kamplarına gönderildi.

# Japonya’da Militarizm

Militarizm ve gelenekçilikten oluşmuş, Faşizmin Japonyada ki versiyonudur. Faşizmin Japon versiyonu Showa döneminin başlangıç dönemindeki Japon İmparatorluğu’dur. Bu dönemde Japonya içinde aşırı milliyetçi ve militarist bir politika izlenmiş, Japonya önce Kore’yi ardından Çin'i işgal etmiştir. Buralarda savaş tutsakları üzerinde tıbbi deneyler yapılmıştır. Halktan devlete kutsal bir bağlılık duyması istenmiş ve Japonlar “**tanrısal ırk**” olarak görülmüştür. Hirohito 1926’dan 1989'a kadar 63 yıl boyunca Japonya'yı yöneten 124. Japon imparatorudur.

![[/Screen Shot 2023-01-07 at 10.28.44.png]]

![[/Screen Shot 2023-01-07 at 10.28.54.png]]

# İtalya’da Faşizm

**İtalyan Savaş Demetleri:** 1919 yılında askeri kep ve kara gömlek giyen silahlı bir grup kuruldu. ülkenin farklı bölgelerinde örgütlenen bu yapılanmanın amacı başlangıçta net değildi. Giderek örgütlenen işçi hareketlerinden işçi hareketlerinden tedirgin olan sanayiciler, işçilere karşı bu silahlı çeteyi kullanmaya başladı. ********************************Kara Gömlekliler********************************

****************Ulusal Faşist Partisi:**************** Kara Gömlekli çetelerin birleşmesiyle 1922 senesinde Roma kongresinde “ulusal faşist partisi” kuruldu. 1921 seçimleri sonrası liberal blokun gerilemesi, politikacılar arasındaki çekişmeler vb. nedenlerle ulusal faşist partisine olan ilgi arttı. Gelişmelerden cesaret alan Mussolini, Ekim 1922’de faşistlerin Roma’ya yürüyeceğini duyurdu.

******************************Roma Yürüyüşü:****************************** Dönemin başbakanı yürüyüşe karşı önlem alınması için kararname yayınladı, fakat bu kararnameyi Kral imzalamadı. Bu miting polis ve askerler tarafından destek görmüş, Kral Musollini’yi başbakanlığı atamıştır.

## Musollini

1922’de iktidara gelir gelmez seçim kanunu değiştirmiş, 1924 yılında bu kanunla yapılan seçimlerde aldığı %30 oy oranı ile parlementoda çoğunluğu sağlayarak iktidarını sağlamlaştırmıştır. 

1926 Kasımda halkçı, sosyalist, liberal ve komünist 124 milletvekilinin milletvekilliklerini topluca iptal ettirmiştir. Özellikle ilk yıllarda saldırılarını daha çok ılımlı muhalifler üzerine yoğunlaştırmış, burjuvaziyi en çok korkutan komünistlere saldırmamıştır. böylece burjuvaziyi sürekli tedirgin ederek denetimi altında tutmayı başarmıştır.

31 ocak 1926 çıkarılan bir yasa ile yetkileri genişletildi, onun onayı olmadan hiçbir yasa tasarısı meclise sunulamıyordu. Bununla birlikte Musolini, meclisin denetimi dışında yasa gücünde kararnameler çıkarabiliyordu. Bu yasalarla kuşkulu görülen herkes işten çıkartılabiliyor veya hapse atılabiliyordu. 

Seçimle iş başına gelen belediye başkanları görevden alınarak yerlerine iktidar tarafından yenilerinin ataması yapılıyor, yerel yönetimlerin yetkileri azaltılıyordu. Yurtdışına göç yasaklandı, daha önce göç edenlerin ise malvarlığına el konuldu, yurttaşlıktan çıkarıldı. Faşist rejim boyunca ekonomi 3 döneme ayrılır: liberal dönem, korporatist dönem, 1929 bunalım sonrası dönem

## Liberal Dönem

1. dünya savaşının hemen ertesine gelen liberal dönemde Musolini kapitalist girişimi destekledi. Hem tarım hem sanayi alanında iş çevrelerini yatıştırmak için rekabeti teşvik eden bir politika izlendi. Ancak maliliye alanında ciddi sorunların yaşanmasıyla korporatist ekonomik yapıya doğru bir gidiş gözlendi.

## Korporatist Dönem

Sendiklar ortadan kaldırıldı, bütün sendikalar birleştirildi. Zamanla sendika sözcüğünün yerini “korporasyon” aldı ve grev yasaklandı. Ekonomi 22 korporasyona (sektör) bölündü. Her bir sektör mülk sahiplerinin, işçilerin ve korporasyon bakanlığının temsilcileri tarafından yönetilmeye başlandı. Fakat uygulamada özellikle bakanlık temsilcilerinin mülk sahiplerinden rüşvet alarak onlar lehine kararlar almaya başlaması sistemde ciddi sorunlar başlattı.

Korporatist Sistem uygulaması çerçevesinde başlatılan iş kazası sigortası, emeklilik sigortası, yaşlılık sigortası, verem sigortası gibi sosyal sigortalar ulusal fonuna bağlı sigorta sistemi, korporatist sistemin olumlu yanlarından biri olarak görülmesine karşın bu politikaların amacı bir sosyal devlet anlayışı ile üretilmiş politikalar değil, rejimin güç aracı ve ulusun topraklarını genişletme aracı olarak sağlıklı insan potansiyelini artırma anlayışı ile üretilmiş politikalardır.

Güçlü bir İtalya için İtalyan ulusunun artması gerektiğine inanan rejim, çok sayıda çocuk sahibi olan kadınlara prim verme, buna karşın bekarlardan özel alma yoluna giderek, doğum oranını artırma, aynı zamanda da sağlık politikaları ile ölüm oranını azaltmayı hedeflemişti.

Devletin milli eğitiminin içeriği tamamen değiştirildi. Küçük yaştan itibaren çocuklar devletin denetimi altına alınıyor, yavru kurt kampllarına gönderiliyorlardı. Belli bir yaştan itibaren kızlar “italyan kızları” örgütüne, erkek çocukları “balilla” adı verilen örgütlere katılıyorlardı. Erkek çocuklara üniforma giydiriliyor, silah taşıttırılıyor ve daha sonra da öncüler adı verilen örgütlere üye yapılarak gelecekte Faşist milis ve partiye üye olmaları sağlanıyordu. Öğretmenler okullarda faşist üniforma ile ders veriyorlardı.

Güçlü İtalya imajı kentlerde de yaratılmaya çalışıldı, özellikle Roma dünyanın hayran olacağı bir kent haline getirmek amacıyla yeni mimari anlayışla inşa edildi. Ayrıca haberleşme ağı, demir yolları, elektirik sistemi baştan aşağı yenilendi ve modernize edildi. Çok az olan otomobil sayısına rağmen ülkede ilk otoyollar yapıldı. Böylece hem işsizlere iş sağlanarak rejimin kitlesel desteği artırılıyor, hem diğer Avrupalı devletlerin önüne geçiliyor hem de devletin ülkenin her tarafına nüfuz edebilmesi sağlanıyordu.

İtalya’da faşizm, kitlesel desteği tutarlı bir ideolojiden çok dugulara hitap ederek sağlamıştır. Sadece millliyetçilik ile kitlesel destek sağlamak mümkün olmadığından, ekonomik bunalımdan en çok etkilenen işçilerin desteğini almak için milliyetçilik anti-kapitalist bir içerikle yorumalanarak kullanılmıştır. Kapitalistlerin elindeki zenginliklerin aslında tüm ulusa ait olduğu, bu zenginliklerin geçici olarak kapitalistlerin elinde olduğu, çalışanların hisse senedi sahibi olacağı korporasyonlar yoluyla hem özel mülkiyetin olduğu ama hem de tüm mülkiyetin topluma ait olduğu, organizmacı toplum anlayışı ile örtüşen korporatist bir model üretilmiştir. Milliyetçi ve antikapitalist söylemin bir arada kullanıldığı bu model, hem işçilerden hem de küçük mülkiyet sahibi orta sınıflardan faşizme büyük bir desteğin sağlanmasına neden olmuştur.

Nazizm’den farklı olarak “kan”a dayalı bir ırkçılık yerine, kültüre dayalı bir milliyetçilik tercih edilmiş, eski Roma İmparatorluğuna dönüş vaad edilmiştir. Yüzyıllarca siyasal birliğini sağlayamamış İtalyanlara birlik ve büyük, güçlü bir İtalya çok cazip gelmiştir. Sağladığı bu kitlesel destek ile meşruiyetini güçlendiren Musolini, tüm demokratik kurumları yok ettikten sonra, kendisini iktidara getiren ve büyük çoğunluğu işsizlerden oluşan hem zenginler için hem de uzun vadede kendisi için tehdit oluşturabilecek silahları çetelerin liderlerini, 1929 ylında, ya öldürttü ya da hapsettirdi. Böylece 2. Dünya Savaşı’nın sonuna kadar toplumsal-ekonomik-siyasi tüm alanlarda devletin kontrolü sağlandı.

**Faşist Savasçiya On Emir - Eylül 1931**
Önce Tanri ve ata topragi; baska arzu ve görevler bundan sonra gelir. Kendi bedenini ve ruhunu ülken için vermeye, Duce'ye tartismasiz hizmet etmeye hazir olmayan kimseler Kara Gömlegi giyme onuruna sahip degil demektir. Fasizm, gevsek imani ve gelismemis karakteri kabul etmez. Aklini ve zekâni sana verilen emirleri anlamak için ve bütün coskunu itaat etmek için kullan. Disiplin yalnizca rütbeli askerlerin meziyeti degildir, ayni zamanda gündelik hayatta ve bütün kurumlara iliskin bir kural olmak zorundadir. Kötü bir cocuk ve ihmalkâr bir ögrenci fasist olamaz. Zamanini; isini zevke, oyunlarini ise dönüstürecek bigimde düzenle. Sikäyette bulunmaksizin katlanmayl, kendini sorgusuz sualsiz teslim etmeyi, ödül beklemeksizin hizmet etmeyi ögren. Yararli davranislar, savasta oldugu gibi, asla yarim birakilamaz: Onlari sonuna kadar götür. Her durumda, iyinin cesarette yattigini hatirla. Tanri'ya her gün seni fasist ve İtalyan yarattigi için sükret.

İkinci Dünya Savaşı’nın son günlerinde 25 Nisan 1945'de bir Alman delegesini bekleyen Mussolini, kimsenin gelmemesiyle şaşkına dönmüş, Aldatıldık, yine Almanlar tarafından aldatıldık demişti. İtalyan diktatör Benito Mussolini ve Clara Petacci 28 Nisan 1945'te kurşuna dizildi ve cesetleri bir benzin istasyonunda ayaklarından asılarak teşhir edildi.