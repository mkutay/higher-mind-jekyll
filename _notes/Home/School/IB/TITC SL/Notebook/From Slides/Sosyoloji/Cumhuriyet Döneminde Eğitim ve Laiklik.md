# Cumhuriyet Döneminde Eğitim ve Laiklik

## Tanzimat Döneminden Meşrutiyete

## Maarifi Umumiye Nezareti

- Tanzimat Fermanıyla başlayan yeni dönemde Osmanlı İmparatorluğunda modernleşme adına önemli adımlar atılmış ve toplumsal anlamda yeniden yapılanma süreci başlamıştır. Tanzimat Fermanında doğrudan eğitimle ilgili yeniliklere rastlanmasa bile eğitim alanında düzenlemelere gidildiği gözlenir.
- Dönemin en önemli gelişmesi eğitimin örgütlenmesi ve işleyişle ilgili yaşanan problemlerin aşılabilmesi adına 1857’de kurulan **Maarifi Umumiye Nezareti** olmuştur. 1869 yayınlanan Maarifi Umumiye Nizamnamesi ile eğitimde var olan problemlerin çözülmesi amaçlanmıştır. Osmanlı eğitiminin modernleşmesi bu kanun ile başlamıştır denilebilir.
- Bu nizamnameyle müslüman ve gayrimüslim cemaatlerin ulema ve ruhban sınıfı tarafından idare edilen genel eğitim konusunda devlet inisiyatifi ele alarak eğitim alanında ilk defa söz sahibi olmaya başlamıştır.
- Bu kanunla okullar Maarifi Umumiye Nezaretinin denetimi altına girmiş, okullar ilköğretim kademesi, ortaöğretim kademesi ve yüksek öğretim kademesi olmak üzere üç kademeye ayrılmıştır. Her köy ve kasabaya rüştiye her kente sivil idadi ve her il merkezine Fransız liselerini örnek alan yüksek okullar kurulmasına karar verilmiştir. Bu okullarda yetişecek bireylerin devleti çöküntüden kurtaracak niteliklere sahip olacağı düşünülmüştür.

**NOT:** Tanzimat reformcuları için eğitimin asıl amacı toplumun terbiyesi olmuş, dünyevi anlamda pratik ve deneysel bilgilerin aktarılması ikincil konumdadır.

**Sonuç:** Tanzimat reformcularının Avrupa’nın yönetim mekanizmaları ve üstünlüğünü kabul etmeleri sonucunda Avrupa’nın kültürel ve siyasi üstünlüğünü de kabul etmelerine yol açmış bu durum zamanla yabancılaşmanın artmasına neden olmuş ve bu yabancılaşmaya tepki geleneksel grupların kendi yerel kültürel düzenini koruma biçiminde göstermiş, bu da **dogmatik muhafazakarlığa** ve hatta gericiliğe yol açmıştır.

**Ek Bilgi:** 1845 yılında Yüksek Sura açılış nutkunda Abdülmecit, eğitimin amaçlarını “din ve dünya için gerekli olan din bilgilerini ve yararlı bilimleri yaymak ve halk arasında cehaleti kaldırmak” olarak özetlemiştir. “her insan için, önce kendi dinini öğrenmek, sonra kendisini başkalarının yardımından bağımsız kılacak bir eğitim görmek yararlı bilimleri ve sanatları elde etmek gerekir” görüşü maarif meşveret meclisinde paylaşılmıştır. *Berkes’e göre bu durum eğitim sürecinin laikleştirilmesinden ziyade, dinin koruma altına alınması ve öncelikle dinin emir yasaklarının öğrenilmesi salık verilmiştir.*

## Cumhuriyet’in İlanı ve Modern Eğitimin İnşası

- 1923’te Cumhuriyetin İlanıyla modernleşmenin en radikal evresine geçilmiştir. Cumhuriyet’i hazırlayan ve biçimlendiren karolar toplumu değiştirmek (ümmetten ulusa geçiş) amacı ile hareket etmişlerdir.
- Devlet nasıl kurtarılabilir? Sorusu yerine “Modern Devletin Temel Parametreleri nelerdir?” ya da “Çağdaş Medeniyet Seviyesine nasıl erişilir?” Sorularına odaklanılmıştır.
- Bu soruların yanıtlarını bildiği ve hataları belirgin şekilde okuduğu gözlenen Cumhuriyet’in kurucu kadrosu, siyasal- ekonomik-kültürel-toplumsal alanlarda modernleşme çalışmalarını başlatmıştır.

## Cumhuriyet ve Aydınlanmacı Laik Eğitim

- Eğitim siyasal birliğin, toplumsal uyumun sağlanmasında bir ideolojik aygıt olarak görülmüştür. Her bir ferdin eğitim sürecinden geçerek modern devleti oluşturacak ve modern devletin güç aldığı dinamiklerin sürekliliğini sağlayacak vatandaşlar olarak yetiştirilmesi başlı başına bir zorunluluk olarak görülmüştür.

**Başta Atatürk olmak üzere Cumhuriyet’in Kurucu Kadrolarının Maarif Vizyonu**

- Maarif müesseseleri bir teşkilât tarafından idare edilmelidir.
- Maarif programımız milletimizin bugünkü durumu ile içtimai hayatının ihtiyacı ile muhitin şartları ve asrın icaplarıyla tamamen uygun olmalıdır.
- Maarif ülkümüz, çocuklarımıza her şeyden önce Türkiye’nin istiklâline, kendi benliğine ve millî geleneklerine düşman olan her türlü engellerle mücadele etmek fikrini vermek olmalıdır.
- Eğitim yaşı dışında kalan ve eğitim görmeyen vatandaşlarımız pratik vasıtalarla eğitimin nimetlerinden faydalandırılmalıdır.
- Türkiye Cumhuriyeti’nin amacı, millî, demokratik ve lâik düşünceli vatandaşlar yetiştirmektir. Bunun için de pedagolojik usul ve vasıtalarımız yenileştirilmeli ve ıslah edimelidir.
- Eğitimin bütün kademeleri erkekler için olduğu gibi kızlarımız için de tamamen açık olmalı ve eğitimde cinsiyet farklarına göre kabul edilmiş olan bütün usul ve kaideler kaldırılmalıdır.

## Eğitimde Yapılan Yenilikler

- Eğitimde Laikliğin ve Birliğin Sağlanması: Tevhidi Tedrisat Kanunu (3 Mart 1924)
- HükümetPolitikaları(UlusalDil-Kültür-Müzik-sözlük- Tarih-Coğrafya- Kütüphaneler, Milli Arşiv)
- KarmaEğitim
- Okul Programları ve Müfredatların Değişimi
- Latin Alfabesinin Kabulü (1 Kasım 1928)

## Emperyalizm

“Biz, Garp (Batı) emperyalistlerine karşı yalnız kurtuluş ve bağımsızlığımızı muhafaza etmekle yetinmiyoruz. Aynı zamanda Garp emperyalistlerinin kuvvetlerini ve malum olan her vasıtalarıyla Türk Milleti’ni emperyalizmin aracı yapmak istemelerine mani oluyoruz. Bu suretle bütün insanlığa hizme ettiğimize kaniiz”. ~M. Kemal

## Ulus-laiklik

- Ulusun modern bir kimlik kazanması cumhuriyetin yaşatılmasının birincil koşuludur. bu kimliğin kazanılmasında en büyük rol laikliğin benimsenmesi, korunması ve yaşatılmasıdır.

## Pozitivizm laikliği benimser

- Laikleşme “kamusal yaşam ve işleyişin din, inanç ve büyü yerine akla ve hukuka dayandırılması ve çoğunluğun inancını paylaşmayanların da devletin koruması altında kalmasını ifade eder.”

## Laikleşme-Sekülerleşme Farkı

- Latince “çağ, içinde yaşanılan kuşak” sözcüğünden türeyen ve İngilizcede “secular” olarak yerleşen kavram “değer ölçülerinin dine dayandırılmadığı” bir anlayışı ifade eder.
- Laiklik hukuki ve siyasi alanda dinin rolünün ortadan kaldırılmasını ifade ederken, sekülerleşme bireylerin dini referansları önemsememesi anlamına gelir.

## Osmanlı’dan Türkiye’ye Laikliğe Giden Süreç

- 2. Mahmud Döneminde Yeniçeri ocağı dağıtılırken, ulema sınıfının etki alanı daraltılmıştır. Devlet yönetimi de nispeten padişahın uhrevi kimliğinden arındırılmış bürokrasiye kaydırılmıştır.
- Sosyolog Niyazi Berkes’e göre bu durum “adalet ve şeriatın birbirinden ayrılması ile başlayan din-devlet bileşimindeki çatlama, çağdaşlaşma sürecinin başlangıcı” olmuştur.
- Tanzimat ve Islahat Fermanları ve Mecelle islam fıkhının önemsizleşerek yerini Batı hukuk anlayışına bırakması anlamına gelmekteydi.
- Yurtdışına eğitim için gönderilen öğrenciler Osmanlıya döndüklerinde elit bir grubun var olmasını sağladılar. Bu elitist sınıf Weberyen ifadeyle “modernleşmenin motor gücü” haline geldi.
- Abdülhamit döneminde yeni okullarda eğitim gören öğrenciler “Jön Türkler” olarak adlandırılmış ve bu kuşak pozitivizmin etkisinde kalmıştır.
- 1900lerin başında Fransız pozitivizminin etkisinde kalan Ahmed Rıza ve İngiliz etkisinde kalarak liberal fikirleri benimseyen Prens Sebahattin arasındaki fikir ayrılığı önemlidir.