# 1929-1939 Arasinda Turkiye’nin Ekonomisi

- Yeni Türk devletinin ekonomi alanındaki ilk hedefi ulusal ve bağımsız bir ekonomiye sahip olmaktır. Bunu da sanayi yoluyla gerçekleştirmektir.
- Ancak Osmanlı sanayisinden kalan miras, son zamanlardaki ekonomik durgunluk ve iklim koşulları buna engel olmaktaydı. (Kötü hava koşulları o dönemde tahıl dış alımını arttırmıştır.)
- Başbakan İsmet İnönü 1929’da Yerli Malları Haftasının açılışında “biz iktisadiyatta hakikaten mutedil (ılımlı) devletçiyiz.” demiştir.
- Ancak asıl devletçiliğe geçişte M. Kemal’in 1930 yurt gezisinin önemli bir rolü vardır. Bu gezilerde ekonomik sorunlardan bunalan özellikle köylü ve esnafla karşı karşıya kalmıştır.
- Gezinin sonucunda ise ülkede bir girişimci sınıfın olmaması nedeniyle bu görevin devlet tarafından üstlenilmesi gereği açıkça ortaya çıkmıştır.
- Atatürk’ün Devletçilik anlayışında devlet tekelini gerektiren yatırımlar hariç iktisadi teşebbüslerin özel teşebbüslere devredilebileceği gerçeği bulunmaktadır.
- Türkiye bu dönemde temel ekonomi politikasını dış ödemeler dengesinin düzeltilmesi ve paranın da dışa karşı değerinin istikrara kavuşturulması olarak belirlemişti. Ek olarak millileştirme de hükümetin gündemindeydi.

# 1929-1939 Arasinda Tarim

- Ekonominin temeli olan tarım alanında düzenleme yapılarak köylünün durumunun düzeltilmesi gerekli görülmüş ve Köycülük Siyaseti uygulanmıştır. Buna göre; köylü ağır vergi yükünden kurtarılacak, maddî yönden desteklenecek, toprağı olmayan köylülere toprak verilecek ve köylülerin elindeki üretim imkânları arttırılacaktır.
- Nüfusun büyük bir kısmı kırsal kesimde
- Bu dönemde her ne kadar sanayileşme üzerine yoğunlaşılmışsa da tarım, ekonomik politikaların önemli bir ayağıdır.
- 1929 yılında yaşanan buhran kuşkusuz Türkiye’yi oldukça etkilemişti, çünkü dünyada tarım ürünlerinin fiyatı düşmüştü.
- Tarımla ilgili önemli düzenlemeler (Toprak Reformu) yapılmış olsa da, tarımsal kalkınma stratejisinin izlendiğini söylemek zordur.
- Ziraat Bankası köylünün zarar etmemesi için ellerindeki buğdayı almaya karar vermiş, bankanın zararının ise hazine tarafından karşılanacağı belirtilmiştir. (Banka köylünün elinden çıkarmak istediği durumlarda güçlü bir alıcı olarak piyasaya girecek ve fiyatlardaki aşırı düşüşü engelleyecekti, daha sonra ise elindeki buğdayı piyasaya sürerek fiyatlardaki aşırı yükselişin önüne geçecekti.)
- Dikkati çeken bir başka faaliyet de kooperatifleşmenin teşvik edilmesidir.
- Tarım Satış Kooperatifleri Kanunu çıkarılmış, küçük üreticiyi örgütlemek ve bu kesimi özel girişimciliğin güçlü bir bileşeni olarak ekonomik yaşama sokabilmek hedeflenmiştir. Böylece üreticilerle tüketiciler arasındaki aracılar ortadan kaldırılarak piyasalara toplu bir şekilde mal verilmesi sağlanacaktı.
- Üretim ağırlıklı olarak karasabanla yapılmakta olup pulluk kullanımı için bir sermaye oluşturulması sağlanmaya çalışılmıştır.
- Tarımı geliştirmek, nitelikli tohum, fide ve fidan yetiştirmek üzere devlet sermayesiyle örnek çiftlikler kurulması da gündeme gelmiştir.
- AOÇ’nin başarısı göz önüne alındığında çeşitli bölgelerde fidanlıklar kurulmuştur.
- Teknik personel geliştirme ve yayılmasına yönelik çalışmalar da hız kazanmıştır.
- 1933’te Yüksek Ziraat Enstitüsü kurulmuştur. Hitler yönetiminden kaçan pek çok bilim insanı da bu kuruluşta görev almıştır.
- 1930’larda Türkiye topraklarının %11’inde tarım yapılırken, %15 oranında tarıma elverişli arazi bulunmaktaydı. Asıl darlık topraktan ziyade emek ve sermaye konusunda yaşanmıştır. Çalışabilir nüfus çok az, köylü sermayeye sahip olmak bir yana borçlu durumdaydı. Bunun en önemli nedeni kuşkusuz ağalık düzeniydi.
- Ağalar topraklarını ortakçı veya maraba statüsündeki köylülere işletmişler, elde ettikleri kazançları da üretken olmayan bir şekilde kullanmışlardı. Bu durum “Toprak Reformu”nu gündeme getirmiştir. Ancak Toprak Reformu gerçekleştirilememiştir.
- Ayrıca 1929-39 yılları arasında dağınık köylerin birleştirilmesi, 1000 civarında kombinanın(birkaç kuruluşun birleşip tek bir merkezden yönetilmesi) inşaası, Anadolu’ya merkezi bir sulama sisteminin oluşturulması gerçekleştirilmiştir.
- Devlet tarıma da müdahale etmiştir, en önemli nedeni ihracata yönelik kaygılardır. Sanayi üretimine dönük şeker pancarı üretimi ve pamuklu dokuma üretimi ön plana çıkmıştır.
- Açılan Şeker fabrikalarıyla 64700 çiftçi pancar üretimine başlamıştır. Ancak ilk yıllarda pancar üretimi çok zor gerçekleşmiştir. Çünkü çiftçinin pulluk kullanmaya, tarımsal mücadeleye ve gübre kullanmaya alıştırılması gerekmiştir. Bu konuda fabrikalar önemli rol oynamıştır.
- ✎ 1925’te aşar vergisi kaldırılmış, yerine daha az miktarda arazi vergisi getirilmiştir. Böylece köylünün üzerindeki ağır vergi yükü ortadan kaldırılmıştır.
- ✎ 1925’te yabancıların elindeki “tütün işletme hakkı” satın alınarak Tütün Reji İdaresi’ne son verilmiştir.
- ✎ 1925’te bilimsel tarım metotlarını ve modern tarım aletlerinin öğrenilmesini sağlamak amacıyla Atatürk Orman Çiftliği açılmıştır.
- ✎ 1929’da topraksız köylüye toprak dağıtılmasını öngören Toprak Reformu Kanunu çıkarılmışsa da istenilen başarı elde edilememiştir.

✎ 1925’te ilk tohum ıslah istasyonu “Islah-ı Buzr” adıyla Eskişehir’de açılmıştır. 1928’de çiftçinin kredi, makine, tohumluk ürün vb. ihtiyaçlarının daha ucuza karşılanması amacıyla Tarım Kredi Kooperatifleri kurulmuştur. 1932’de çiftçinin ihtiyaçlarını karşılamak için Ziraî Donatım Kurumu açılmıştır. 1933’te bu alanda uzman yetiştirmek için Yüksek Ziraat Enstitüsü kurulmuştur. 1937’de günümüz Tarım İşletmeleri Genel Müdürlüğü’nün temelini oluşturan Ziraat Kombinaları açılmıştır. 1937’de Urfa'da Ceylanpınar Devlet Üretme Çiftliği açılmıştır. 1938’de Giresun'da fındık tarımına yönelik Fiskobirlik kurulmuştur. 1938’de sermayesi devlete ait olan Toprak Mahsulleri Ofisi (TMO) açılmıştır.

# 1929-1939 Arasinda Ticaret

- ✎ 1923 Lozan Barış Antlaşması ile kapitülasyonlar kaldırılmış ve ekonomik bağımsızlık yolunda çok önemli bir adım atmıştır.
- ✎ Ticareti geliştirmek için karayolu ve demiryolu yapımına hız verilmiştir.
- ✎ Yabancılara ait demiryolları ve ticaret işletmeleri satın alınmıştır.
- ✎ 1 Temmuz 1926’da kabul edilen Kabotaj Kanunu ile karasularımızda yolcu ve yük taşıma hakkı ile önemli limanların işletme hakkı sadece Türk gemicilere verilmiştir.
- ✎ 1930’da Merkez Bankası’nın açılmasına bağlı olarak Türk Parasını Koruma Kanunu çıkartılmış, böylece Türk parasının değeri korunmaya çalışılmıştır.

✎ 1924’te Gölcük’te ilk tersane ünitesi kurulmuştur. 1925’te İstanbul'da Liman İşleri İnhisarı (Tekeli) kurulmuştur. Bu kanunla kapitülasyonların izi tamamen silinmiş ve ticaret filoları gelişmiştir. 1927’de Türkiye Cumhuriyeti’nin ilk kâğıt parası tedavüle çıkarılmıştır. 1929’da yerli tüccarı korumak için “Gümrük Tarife Kanunu” değiştirilmiş ve ilk kez gümrük tarifeleri artırılmıştır. 1929’da Deniz Ticaret Kanunu kabul edilmiştir. 1936’da İzmir Enternasyonal Fuarı açılmıştır.

# 1929-1939 Arasinda Sanayi

- Cumhuriyetin ilk 10 yılında teşviklere rağmen istenilen düzeye ulaşamamıştır.
- Yeni Türk devletinin kurucusu M. Kemal’e göre sanayileşme bir “tam bağımsızlık” sorunuydu.
- 1930 yılında Sanayi Kongresi düzenlenmiştir.
- Devam eden yıllarda yerli malı kampanyaları düzenlenmiştir.
- 1930 yılında Sanayi Kongresi toplanmıştır. Kongrenin gündemi ise hammadde, sermaye ve kredi, vergi, Teşvik-i Sanayi Kanunu ve uygulaması, Ticaret ve Sanayi odalarında sanayicilerin temsili, sanayi eğitimi, nakliyat meseleleri gibi başlıklar üzerinde toplanmıştır.
- 28 Mayıs 1927’de Teşvik-i Sanayi (Sanayiyi Özendirme) Kanunu kabul edilmiş ve özel girişimcilere bazı avantajlar sağlanmıştır.
    - Bu kanun kapsamında yatırımcılara şu olanaklar sağlanmıştır: Belediye sınırları dışında kurulan işletmelere arazinin ücretsiz sağlanması, Malzemelerin demir yolları ve deniz yollarında % 30 indirimle taşınması İşletmelerde kullanılacak ithal malzemenin gümrükten muaf olması.
    - Teşvik-i Sanayi Kanunu, sağlanan bu imkânlara rağmen başarısız olmuştur. Bunun başlıca sebepleri; yeterli sermayenin olmaması, yeterli bilgi, teknik eleman ve tecrübenin olmaması ve 1929 Dünya Ekonomik Bunalımı’nın olumsuz etkisidir.
- ✎ 1933’te özel sektörün sanayi alanında yatırım gerçekleştirememesi üzerine, devlet sanayileşme işini kendi üzerine almış ve I. Beş Yıllık Sanayi Plânı hazırlanmıştır. Bu plânın hazırlanmasında ilk dış kredi ve teknik yardım Sovyet Rusya’dan almıştır.
- ✎ 1934’te yürürlüğe giren I. Beş Yıllık Sanayi Plânı’nı uygulama görevi Sümerbank’a verilmiştir. Uygulamaya konulan bu plânla 1934-1938 yılları arasında önemli sanayi işletmeleri kurulmuştur. Sayısı çok fazla olan bu işletmelerin bazıları şunlardır:

✎ 1926’da ilk şeker fabrikası olan Alpullu (Kırıkkale) Şeker Fabrikası açılmıştır. 1926’da Türkiye’nin ilk özel fabrikası olan Uşak Şeker Fabrikası açılmıştır. 1926’da İstanbul'da inşaat demiri üreten ilk haddehane (imalathane) açılmıştır. 1926’da Bakırköy Çimento Fabrikası kurulmuştur. 1926’da Kayseri Uçak Fabrikası açılmıştır. (1950'li yıllarda kapatılana dek bu fabrikada toplam 112 savaş uçağı üretilmiştir). 1926’da Eskişehir Uçak Bakım İşletmesi açılmıştır. 1927’de Bünyan (Kayseri) Dokuma Fabrikası hizmete girmiştir. 1927’de Bursa Dokumacılık Fabrikası açılmıştır. 1928’de Ankara Çimento Fabrikası açılmıştır. 1928’de Gaziantep'te Mensucat (Tekstil) Fabrikası işletmeye açılmıştır. 1928’de İstanbul Bomonti (Şişli)'de Türk Mensucat Fabrikası hizmete girmiştir. 1928’de Kırıkkale’de Mermi Fabrikası açılmıştır. 1929’da Ayancık Kereste Fabrikası açılmıştır. 1929’da Paşabahçe Rakı ve İspirto Fabrikası hizmete girmiştir. 1930’da Mecidiyeköy Likör ve Kanyak Fabrikası açılmıştır. 1930-1938 yılları arasında ekonomide olan “Devletçilik” modeline geçilmiştir. Bu ekonomi modeliyle büyük sanayi yatırımları devlet eliyle gerçekleştirilmiştir. 1932’de Diyarbakır Tekel Rakı Fabrikası işletmeye açılmıştır. 1933’te Eskişehir Şeker Fabrikası açılmıştır. 1933’te özel sektörün sanayi alanında yatırım gerçekleştirememesi üzerine, devlet sanayileşme işini kendi üzerine almış ve I. Beş Yıllık Sanayi Plânı hazırlanmıştır. 1928’de Ankara Çimento Fabrikası açılmıştır. 1928’de Gaziantep'te Mensucat (Tekstil) Fabrikası işletmeye açılmıştır. 1928’de İstanbul Bomonti (Şişli)'de Türk Mensucat Fabrikası hizmete girmiştir. 1928’de Kırıkkale’de Mermi Fabrikası açılmıştır. 1929’da Ayancık Kereste Fabrikası açılmıştır. 1929’da Paşabahçe Rakı ve İspirto Fabrikası hizmete girmiştir. 1930’da Mecidiyeköy Likör ve Kanyak Fabrikası açılmıştır. 1930-1938 yılları arasında ekonomide olan “Devletçilik” modeline geçilmiştir. Bu ekonomi modeliyle büyük sanayi yatırımları devlet eliyle gerçekleştirilmiştir. 1932’de Diyarbakır Tekel Rakı Fabrikası işletmeye açılmıştır. 1933’te Eskişehir Şeker Fabrikası açılmıştır. 1934’te Bursa'da ilk Süttozu Fabrikası açılmıştır. 1934’te Sümerbank Bakırköy Bez Fabrikasının açılışı yapılmıştır. 1934’te Isparta Gülyağı Fabrikası üretime başlamıştır. 1934’te Turhal (Tokat) Şeker Fabrikası açılmıştır. 1934’te Keçiborlu (Isparta) Kükürt Fabrikası üretime başlamıştır. 1935’te Paşabahçe Şişe ve Cam Fabrikası üretime başlamıştır. 1935’te Sümerbank Kayseri Dokuma Fabrikası'nın açılışı yapılmıştır. 1935’te Ankara Mamak'ta Gaz Maskesi Fabrikası açılmıştır. (Savunma Sanayii). 1936’da Sümerbank Malatya İplik ve Bez Fabrikası kurulmuştur. 1936’da İzmit Kağıt ve Karton Fabrikası hizmete girmiştir. 1936’da İzmit'teki SEKA Fabrikası’nda ilk kâğıt üretilmiştir. 1937’de Ankara'da ilk Bira Fabrikası kurulmuştur. 1937’de Sümerbank Nazilli Basma Fabrikası açılmıştır. 1937’de İngiltere’nin kredi desteğiyle Karabük Demir-Çelik Fabrikası açılmıştır. 1938’de Gemlik Sunî İpek Fabrikası açılmıştır. 1938’de Bursa Merinos Fabrikası faaliyete geçmiştir. 1938’de Eskişehir İspirto Fabrikası açılmıştır. 1934-1938 yılları arasında uygulanan I. Beş Yıllık Sanayi Plânı kapsamında ayrıca 14 Temmuz 1935’te Türkiye’deki madenlerin araştırılması amacıyla Maden Tetkik ve Arama Enstitüsü (MTA) kurulmuştur. 1938 yılında II. Beş Yıllık Sanayi Plânı hazırlanmışsa da, II. Dünya Savaşı’nın başlaması nedeniyle uygulanamamıştır.

# 1929-1939 Arasinda Madencilik

- Sanayileşmeyi gerçekleştirebilmek için maden ve yeraltı kaynaklarından etkin bir şekilde yararlanılması oldukça önemlidir.
- Cumhuriyet döneminde bu kaynakları yeteri kadar kullanacak altyapı ve sermaye olmadığından mevcut işletmelerin çoğu yabancıların elindeydi.
- Daha önce kurulan Sanayi ve Maadin Bankası ise gerekli finansmanı bulamayınca başarılı olamamıştı.
- Madenlerin idaresi I. Beş Yıllık Kalkınma Planına göre Etibank’a bırakılmıştı. Bu banka maden kaynaklarının üretim ve işletmesiyle ilgili işlemlerin yapılması amacıyla kurulmuştu.
- Bunun haricinde Petrol Arama ve İşletme İdaresi kurulmuştu. Benzer şekilde Altın Arama ve İşletme İdaresi kurulmuştu.
- 1935’te maden araştırmaları yapılamadığı için madencilik alanında büyük ve ciddi sermayenin oluşmadığı gerekçesiyle MTA kurulmuştur. Ciddi sermaye oluşmadığı için devlet madenleri araştırmaya ve işletmeye yönelmiştir.

![[/Screen Shot 2023-04-10 at 19.07.05.png]]

# 1929-1939 Arasinda Ulasim

- Ekonomide hissedilen devlet ağırlığı ulaşımın da her alanında kendini göstermiştir.
- Özellikle demiryolu yapımı hız kazanmıştır. 1940’a gelindiğinde Türkiye’nin demiryolu uzunluğu 7000 km’ye yaklaşmıştır.
- Bir yandan bu alana yatırım yapılırken bir yandan da millileştirme çalışmaları hız kazanmıştır.
- Bu dönemde demiryolu inşa etme ve işletme anlayışı değişime uğramıştır. (işin ekonomik boyutunun yanı sıra ülke savunması için de oldukça önemlidir.)
- Özellikle maden taşıma tarifesinde, yolcu taşıma tarifesinde ve yük tarifelerinde ciddi indirimler yapıldı.

![[/Screen Shot 2023-04-10 at 19.07.42.png]]

- ✎ Atatürk döneminde, ekonominin gelişmesinde önemli bir yere sahip olan ulaşım ve bayındırlık çalışmalarına da ağırlık verilmiştir. Bu doğrultuda;
    - Yabancıların elindeki demiryolları satın alınarak devletleştirilmiştir.
    - Yeni demiryolları yapılmıştır. 1923-1938 yılları arasında dış destek olmadan 3360 km. demiryolu yapılmıştır.
    - 1948 yılına kadar 45.000 km.’lik karayolu yapılmıştır.
    - 1924’te Türkiye Cumhuriyeti’nin ilk kamu işletmeciliği olan Devlet Demir Yolları Genel Müdürlüğü kurulmuştur.
    - 1925’te Yol Mükellefiyet Kanunu çıkartılarak köy ve kasaba yollarının yapımı için imkânlar sağlanmaya çalışılmıştır.
- ✎ 1925’te Türk Tayyare Cemiyeti kurulmuştur. Türk Tayyare Cemiyeti, daha sonra Türk Hava Kurumu adını alacaktır.
- ✎ Bu kuruma gelir sağlamak için Tayyare Piyangosu düzenlenmiştir. Ayrıca Atatürk, Türk Hava Kurumu’na gelir sağlaması için Nutuk’un dağıtım hakkını vermiştir.
- ✎ 1925’de Tayyare Cemiyeti'nin katkılarıyla Ankara'da Türk yapımı ilk planör uçurulmuştur. (Planör: Üzerinde hiçbir güç kaynağı olmadan uçabilen kanatlı hava taşıtı.)
- ✎ 1925’te Kayseri’de Tayyare Mektebi açılmış, burada uçuş elemanı yetiştirilmiştir. 1928’de Haydarpaşa Limanı millîleştirilmiştir. 1932’de Vecihi Bey (Hürkuş) tarafından Kalamış’ta ilk sivil tayyare okulu açılmıştır. Ayrıca Vecihi Bey, ilk sivil havayolu şirketi olan Hürkuş Havayolları’nı kurmuştur. 1933’te Hava Yolları Devlet İşletme İdaresi kurulmuştur. 1935’te Atatürk’ün öncülüğünde Ankara’da Türkkuşu kurulmuştur. Bu okulda planörcü ve paraşütçü yetiştirilmiştir. Türkkuşu’nun ilk müdürü olan Abdurrahman Türkkuşu ayrıca ilk paraşütçüdür.
- Türkkuşu’nda yetişen önemli paraşütçülerden birisi olan Eribe Hanım ise, 29 Ekim 1936’da Cumhuriyet’in 13. yıldönümü gösterilerinde ilk kadın hava şehidi olmuştur.
- 1936’da Motorlu Uçak Okulu açılmış, burada TSK için pilot yetiştirilmiştir. 1936’da Askerî Hava Okulu'ndan mezun olan Atatürk'ün manevî kızı Sabiha Gökçen dünyanın ilk kadın savaş pilotu olmuştur.
- ✎ 1937’de deniz yollarını ve filoları desteklemek için Denizbank kurulmuştur. 1938’de Devlet Hava Yolları Genel Müdürlüğü kurulmuştur.

# 1929-1939 Arasinda Bankacilik

- TCMB, Sümerbank, Halk Bankası, Sanayi ve Maadin Bankası, Ziraat Bankası, Belediye (İller) Bankası, Etibank, Denizbank.

## Tarim Sektorunu Destekleyen Bankalar

- 1924’te Manisa-Akhisar’da Türkiye Tütüncüler Bankası
kurulmuştur.
- ✎ Osmanlı Devleti döneminde (1888) açılan Ziraat Bankası-Memleket Sandıkları geliştirilmiş, sermaye ve şube miktarı ile imkânları artırılmıştır.

## Ticaret Sektorunu Destekleyen Bankalar

- ✎ 26 Ağustos 1924’te Atatürk’ün girişimiyle Türkiye Cumhuriyeti’nin ilk özel bankası olan İş Bankası kurulmuştur. İlk ulusal ticaret bankası olan İş Bankası’nın açılması ile, özel sektöre kredi desteği sağlama ve ticareti canlandırma hedeflenmiştir.
    - İş Bankası’nın ilk genel müdürü Celâl Bayar’dır. Atatürk, Kurtuluş Savaşı’nda Türk halkının ihtiyaçları için Hindistan Müslümanlarının gönderdiği 250.000 TL’lik para yardımını, bankanın ilk sermayesi olarak bu kuruma bağışlamıştır.
    - İş Bankası 1927 yılında İtibar-ı Millî Bankası ile birleşmiş, 1928 yılında Türkiye’de ilk kumbara uygulamasını başlatmış ve 1932’de de ilk kez yurt dışında şube açmıştır.
- 1927’de Eskişehir Bankası (Esbank) kurulmuştur.
- ✎ 1928’de Egebank İzmir’de yöresel bir banka olarak kurulmuştur.
- ✎ 1930’da Merkez Bankası kurulmuş, 3 Ekim 1931’de faaliyete başlamıştır. Merkez Bankası’nın açılmasındaki temel amaç; Türk parasını düzenlemek ve korumaktır. “Millî Para Politikası”nı izleyen Merkez Bankası, ulusal bankalara destek olmuş ve daha önce Osmanlı Bankası’na ait olan “kâğıt para çıkartma” yetkisini üstlenmiştir.
- Türkiye Cumhuriyeti Merkez Bankası’nın bastığı ilk banknot 5 TL’dir.
- ✎ 1933’te esnaf ve sanatkârın kredi ihtiyacını karşılamak için Halk Bankası kurulmuştur. Bir kamu bankası olan Halk Bankası, kaynak yetersizliği nedeniyle ancak 1938 yılında faaliyete geçebilmiştir. 1933’te Zonguldak Yatırım Bankası kurulmuştur. 1933’te Kayseri Millî İktisat Bankası kurulmuştur. 1933’te yerel yönetimlere (belediye) finans yardımı için İller Bankası kurulmuştur. 1937’de deniz ticaretini ve filoları desteklemek amacıyla Denizbank
kurulmuştur.

## Sanayi Sektorunu Destekleyen Bankalar

- ✎ 1925’te Sanayi ve Maadin Bankası kurulmuştur. Bu bankayla, Osmanlı’dan kalan kaynakları ve sermayesi tükenmiş tesislerin üretime başlaması amaçlanmıştır.
- ✎ 1926’da inşaat sanayini desteklemek ve konut kredisi sağlamak amacıyla Emlâk ve Eytam Bankası kurulmuştur.
- ✎ 1932’de Türkiye Sanayi Kredi Bankası kurulmuştur. Bu bankayla, büyük- küçük her türlü sanayi sektörüne ucuz kredi sağlanması amaçlanmıştır.
- ✎ 1933’te Sanayi ve Maadin Bankası’nın yerine Sümerbank kurulmuştur. İlk büyük kompleksi Adana’da açılan Sümerbank, başta tekstil olmak üzere ayakkabı ve kâğıt üretimiyle ilgili fabrikaları da bünyesinde toplamıştır.
- ✎ 1935’te madenlerin işletilmesi için Etibank kurulmuştur. Bu bankayla; maden kaynaklarının üretilmesi, pazarlanması, santrallerin inşası, elektrik enerjisi üretimi gibi kalkınmada ekonomik alt yapının oluşturulması amaçlanmıştır.

# 1929-1939 Arasinda Dis Ticaret

![[/Screen Shot 2023-04-10 at 19.12.21.png]]

![[/Screen Shot 2023-04-10 at 19.12.36.png]]

![[/Screen Shot 2023-04-10 at 19.12.42.png]]

![[/Screen Shot 2023-04-10 at 19.12.48.png]]

![[/Screen Shot 2023-04-10 at 19.12.54.png]]

![[/Screen Shot 2023-04-10 at 19.13.18.png]]

![**Olağanüstü seviyelere ulaşan savunma harcamaları ve artan devlet harcamaları enflasyonist baskı yaratmıştır.**](1929-1939%20Arasinda%20Turkiye%E2%80%99nin%20Ekonomisi/Screen_Shot_2023-04-10_at_19.13.26.png)

**Olağanüstü seviyelere ulaşan savunma harcamaları ve artan devlet harcamaları enflasyonist baskı yaratmıştır.**

![**Savaş yıllarında ülkenin büyüme hızına bakıldığında, Cumhuriyet tarihinde ilk defa üç yıl üst üste negatif değerler ortaya çıkmış; 1942 yılında kaydedilen %5.6’lık büyüme hızının dışında ekonomi küçülmüştür.**](1929-1939%20Arasinda%20Turkiye%E2%80%99nin%20Ekonomisi/Screen_Shot_2023-04-10_at_19.13.52.png)

**Savaş yıllarında ülkenin büyüme hızına bakıldığında, Cumhuriyet tarihinde ilk defa üç yıl üst üste negatif değerler ortaya çıkmış; 1942 yılında kaydedilen %5.6’lık büyüme hızının dışında ekonomi küçülmüştür.**

![[/Screen Shot 2023-04-10 at 19.14.12.png]]

# 2. Dunya Savasi’nin Ekonomik Nedenleri

- **Almanya:** Öncelikle Orta Avrupa, ardından Doğu ve Batı Avrupa'yı Almanya topraklarına katmak amacındadır. İkincil planı ise Asya'ya özellikle Rusya ve Yakın Doğu'daki stratejik noktaları ele geçirmektir.
- **Japonya:** I. Dünya Savaşı sonunda Almanya'nın Uzak Doğu sömürgeleri Japonya'ya verilmişti. Üstelik Çin'in bir bölümü de Japonya'nın hakimiyetindeydi. Ancak bu kadar sömürge bile hızla sanayileşen ve büyüyen Japon ekonomisini doyuramıyordu. Ekonomik çıkarlar için ABD ile yakınlaşan Japonya, savaşın patlak vermesi ile Almanya'ya yakınlaşmıştır. Pearl Harbour Saldırısı ile kesin olarak savaşa girmiştir.
- **ABD:** Savaşın başında tarafsız kalan ABD, sonraları Fransa ve Birleşik Krallık'a silah yardımı yapmıştır. Almanya'nın kışkırtmaları sonucunda Japonya tarafından Pearl Harbor'da saldırıya uğramış ve kesin olarak savaşa girmiştir. ABD'nin savaşa gimesi ile savaşın seyri değişmiş, Almanya genişleme politikası yerine var olan sınırlarını koruma politikasını uygulamıştır.
- **SSCB:** I. Dünya Savaşı'ndan sonra batı yerine Orta Asya'ya yönelik politikalar izlemiştir. Zengin petrol rezervleri sayesinde savaşta lojistik ve teknoloji alanlarında en güçlü devletlerden biri olmuştur. Almanya ile saldırmazlık anlaşması yapmasına rağmen Alman istilasına uğramıştır.
- **Birleşik Krallık:** Adolf Hitler tarafından Avrupa'daki tek rakip olarak görülen Birleşik Krallık, Almanya'nın Avrupa'nın tamamına yayılmasını önlemiştir. ABD tarafından sürekli mühimmatla desteklenen Birleşik Krallık, ABD'nin savaşa girmesine kadar özellikle Kraliyet Hava Kuvvetleri ile ön plana çıkmış, Orta Avrupa'da kesin bir hava hakimiyeti sağlamıştır. ABD'nin savaşa girmesiyle birlikte kara kuvvetleriyle ön plana çıkan Birleşik Krallık, II. Dünya Savaşı'nın en büyük aktörü olmuştur.
- **İtalya:** I. Dünya Savaşı'ndan istediğini alamayan İtalya dar bir sömürge alanıyla sanayisini beslemeye çalışıyordu. Ayrıca I. Dünya Savaşı'nda İtilaf devletleri ile görüş ayrılığına düşen İtalya, Mussolini'nin faşist politikaları nedeniyle Avrupa'da sorun teşkil ediyordu. İtalya'nın eski Roma İmparatorluğu gibi güçlü bir devlet olmasını isteyen Mussolini, Almanya ile yakınlaşarak Mihver devletler blokunda savaşa girmiştir. İtalya; Kuzey Afrika ve Balkanlar'da ilerlemiştir.