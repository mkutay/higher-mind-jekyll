# Ekonomik Alanda Yapılan İnkılâplar

# Tarım

************Atatürk Döneminde Tarım Politikası:************ Cumhuriyetin ilk yıllarında halkın %80’i tarımla geçimini sağlayan köylülerden oluşuyordu. Türkiye tam anlamıyla bir tarım toplumuydu. Ancak tarım, eski metotlarla ve son derece verimsiz yapılmaktaydı. Tarımda makineleşme neredeyse sıfırdı. Çiftçi ürününü pazarlamakta zorluklar yaşıyordu. Atatürk tarım konusuna büyük önem vermiştir. Onun “**Köylü milletin efendisidir.**” Sözü tarımın ve köylünün, ülke için ne kadar önemli olduğunu gösterir.

**********************************Atatürk Döneminin Tarım Politikası Şu Hedeflere Göre Şekillenmiştir:********************************** 

- Köylünün kullanacağı tarım araçlarını artırarak tarımda
makineleşmeye geçmek,
- Ülkeyi, iklim, su imkanları, verimlilik açısından bölgelere ayırmak,
- Bu bölgelerde kurulacak üretim çiftlikleri ile, köylüye hangi ürünü nasıl üretecekleri konusunda rehberlik etmek,
- Topraksız çiftçi bırakmamak, (toprak reformu)
- Köylüyü rahatlatacak önlemler almak, (Aşar vergisini kaldırmak)
- Köylünün ürettiği ürünü pazarlayabileceği imkânlar sunmak ve kooperatifleşmeye özendirmek.

## Atatürk Döneminde Tarım Alanında Yapılan Başlıca İnkılâplar

Köylünün durumunu iyileştirmek için ilk tedbir onu parasal yönden rahatlatmaktı. Osmanlı maliyesinin en sağlam geliri ürün üzerinden peşin olarak alınan **Aşar Vergisi** idi. Köylünün bu ağır vergiyi vermeye çoğu kez gücü yetmez, ezilir, bunalırdı. Hatta bu yüzden bazen köylünün evini, barkını bırakıp kaçtığı bile olurdu. İşte Cumhuriyet rejimi cesur bir karar alarak 1925 yılında aşar vergisini kaldırdı.

Devlet bunları yapmakla çok önemli rakamlara varan gelir kalemlerinden vazgeçiyordu. (%40 gelirinden vazgeçmiştir.) Ancak bu uzun sürede olumlu sonuçlar getirdi. Köylü rahatlayınca tarımsal üretim de arttı. Öyle ki tahıl üretimi dört katına çıktı.

![[/Screen Shot 2022-12-31 at 14.24.20.png]]

1925’te **Atatürk Orman Çiftliği** kuruldu. Atatürk Ankara'nın bataklık olan bir bölgesini özellikle seçti. Burada bir şey yetişmez diyenlere modern tarım yöntemlerini uygulamalı olarak göstermeyi
amaçladı. Bu çiftlik modern tarım yöntemlerinin uygulandığı ilk örnek oldu. **Dikkat:** Atatürk Orman Çiftliği çağdaş tarım metotları ile ülke tarımına örnek olduğu için Atatürk ilkelerinden en çok **inkılâpçılık** ilkesi ile ilgilidir.

Tarımsal üretimi arttırmak için başka tedbirler de alınmıştır. Köylülere ucuz tohum sağlanması, tahılların depolanması, tarımsal hastalıklarla mücadelede büyük adımlar atılmıştır. Ayrıca bilimsel araştırmalar da yapılmış, bu amaçla Ankara’da ileride fakülte statüsü kazanacak olan **Yüksek Ziraat Enstitüsü** kurulmuştur. Bu sayede bilimsel araştırmalar sonucunda hem tarımsal üretim artmış hem de yeni ürün türleri ortaya çıkmıştır. (Halkçılık ve İnkılâpçılık)

Yine bu dönemde Atatürk kendi kurduğu çiftliklerde çeşitli yöntemlerin denemelerini yaptırmış ve bu çiftlikler tarımsal kalkınmanın simgesi olmuştur.

Diğer taraftan topraksız köylünün üretim yapabileceği alanlara kavuşması tarımsal gelişmeyi canlandıran etkenlerdendir. (Özellikle Batı Avrupa Ülkeleri kalkınmaları sırasında toprak reformunu gerçekleştirmişler bu sayede tarımla birlikte özellikle tarıma dayalı sanayi de büyük bir gelişme göstermiştir.)

Atatürk sağlığında özellikle **toprak reformunu** gerçekleştirmek için çok uğraşmıştır. Hatta 1929’da bazı bölgelerde topraksız çiftçiye toprak dağıtılması hakkında kanunlar çıkarılmıştır. Ancak başlatılan bu reformlar sonra hak ettiği gibi devam ettirilememiş geniş kapsamlı bir toprak reformu yapılamadığı için ülkemiz tarım alanında üretimden gelen gücünü ortaya hak ettiği gibi ortaya koyamamıştır. (Halkçılık)

- 1926’da tütün tekellerini elinde bulunduran reji idaresinin (bedeli verilerek) imtiyazları elinden alındı. **Dikkat:** Bu İnkılâp ekonomimizi bağımsız hale getirmeyi amaçladığı
için Milliyetçilik, satın alan devlet olduğu için Devletçilik ilkesi ile ilgilidir.
- Köylüye ucuz kredi verebilmek için Ziraat Bankası olanakları artırıldı. (Halkçılık)
- Köylüye kooperatifi özendirmek amacıyla tarım kredi kooperatiıeri kuruldu. (Halkçılık)
- Tarımda bilimsel araştırmalar yapılabilmesi için yüksek ziraat enstitüsü kuruldu. (Halkçılık ve İnkılâpçılık)
- 1929’da topraksız çiftçiye toprak verilmesi hakkında kanun çıkartılarak tarım reformu için ilk adım atıldı. Ancak Atatürk’ten sonra devamı gelmedi. Reform tam anlamıyla gerçekleştirilemedi. (Halkçılık)

# Sanayi

1923 İzmir İktisat Kongresinden 1933’te I. Beş Yıllık Kalkınma Planının hazırlanışına kadarki 10 yıllık süreçte kalkınmanın daha çok özel teşebbüs eliyle gerçekleştirilmesi yönündedir. Bu amaçla atılan en önemli adım 1927'de çıkarılan Teşvik-i Sanayi Kanunu'dur.

## Teşvik-i Sanayi Kanunu (1927)

- 1927’de sanayiyi geliştirmek, özel teşebbüse kolaylık sağlamak amacıyla Teşvik-i Sanayi kanunu çıkartıldı. **Bu kanuna göre,** Ucuz enerji ve bina sağlandı, Taşıma indirimleri sağlandı, Vergide muafiyet sağlandı,Ulaştırma ve depolama imkânları sağlandı, Yeni ürünlere kolaylıklar getirme primleri sağlandı.
- Yapılan tüm bu kolaylaştırmalara rağmen Teşvik-i Sanayi kanunu başarılı olamamıştır. **Bu** **başarısızlığın sebepleri:** Özel teşebbüsün yeterli sermayeye sahip olmaması, Teknik bilgi ve eleman eksikliği, Makine ve yedek parçaların dışarıdan getirilmesinde yaşanan sorunlar, 1929’a kadar sanayiyi koruyacak bir gümrük duvarının olmamasi, 1929 Dünya Ekonomik Buhranı’nın Türkiye’yi de etkilemesi.
- **Dikkat:** Teşvik-i Sanayi Kanunu, bağımsız ve milli bir sanayi için çıkarılmıştır. Bu yüzden Atatürk ilkelerinden **Milliyetçilik** ilkesi ile ilgilidir.
- **Dikkat:** Diğer yandan devlet kolaylıklar sağlamak yoluyla ekonomiye müdahalesi söz konusudur. Bu nedenle **Devletçilik** ilkesi ile de ilgisi vardır.

## Planlı Ekonomiye Giriş

- 1923 İzmir İktisat Kongresinden 1933’te I. Beş Yıllık Kalkınma Planının hazırlanışına kadar ki 10 yıllık süreçte kalkınma beklenilen düzeyde gerçekleşemedi. Bu süreçte yalnızca Uşak’ta bir şeker fabrikası açılabildi. Bu yüzden kalınmanın devlet eliyle gerçekleştirilmesine karar verildi.
- 1933’te I. Beş Yıllık Kalkınma Planı hazırlanarak **Devletçi ekonomiye** geçildi. Bu plan 1934’te uygulanmaya başladı. Devletçi ekonomi, özel teşebbüsün yetersiz kaldığı yerlerde veya büyük yatırım isteyen bazı alanlarda devletin ekonomiye doğrudan yatırım yapmasıdır.
- Cumhuriyetin ilk dönemlerinde sanayi yatırımlarının hedefi, temel tüketim malzemeleri ve diğer sanayi kolları için hammadde durumundaki malzemelerin üretimi olmuştur. Bu amaçla 3 siyah (Demir, kömür, petrol) ve 3 beyaz (Un, şeker, pamuk) projesine ağırlık vermiştir.
- I. Beş Yıllık Kalkınma Planındaki hedefler %80 oranında başarılı olmuştur. **Bu süreçte;** Malatya, Bursa, Manisa ve Kayseri’de tekstil sanayi; Gemlik’te yapay ipek; Paşabahçe’de cam; Beykoz’da deri; İzmit’te büyük bir kâğıt sanayi; Karabük’te demir-çelik fabrikası kuruldu. 1939’da 2. Beş Yıllık Kalkınma Planı hazırlandı. Ancak bu sırada II. Dünya savaşı çıktığından uygulanamadı.

## Sanayi Alanında Atılan Diğer Adımlar

- 1925’te yabancıların elinden sigara tekeli (Reji idaresi) satın
alındı. (**Milliyetçilik** ve **Devletçilik** ilkesi ile ilgilidir.)
- 1925’te sanayicilere kredi sağlamak için sanayi ve maden
bankası açıldı. (Daha çok **Devletçilik** ilkesi ile ilgilidir.)
- 1933’te bu bankanın yerine Sümerbank kuruldu. (Daha çok
**Devletçilik** ilkesi ile ilgilidir.)
- 1935’te maden işleriyle uğraşmak için Etibank ve MTA kuruldu. (Daha çok **Devletçilik** ilkesi ile ilgilidir.)
- Yabancı mallara yüksek gümrük uygulaması getirildi (1929-ülkedeki sanayiyi dış rekabete karşı korumayı amaçlar).

![[/Screen Shot 2022-12-31 at 19.08.08.png]]

# Ticaret

Atatürk döneminde ekonominin temel hedefi milli ve bağımsız olmaktır. Ticaret konusunda da bu amaçla çok önemli adımlar atılmıştır. **Dikkat:** Ekonomik bağımsızlık için atılan adımlar öncelikle **Milliyetçilik** ilkesinin gereğidir. Devletçilik ilkesi ile karıştırmamaya dikkat etmeliyiz. Ekonomi alanında yapılan tüm inkılâplar devletçilik olmayabilir.

## Atatürk Döneminde Ticaret Alanında Yapılan Başlıca İnkılâplar

- Lozan Barış Antlaşması ile **kapitülasyonlar kaldırıldı.** Böylece Ekonomimizin bağımsızlığı için en büyük engel ortadan kalktı. **Dikkat:** Kapitülasyonların kaldırılması, Atatürk ilkelerinden **Milliyetçilik** ilkesi ile ilgilidir.
- Not: Ayrıca Lozan Barış Antlaşmasında Duyun-u Umumiye’de (Genel Borçlar İdaresi) kaldırıldı. Ticaret alanı ile ilgili olmasa da ekonomik bağımsızlığımızı sağlayan bir diğer gelişmedir ve dolayısıyla **Milliyetçilik** ilkesi ile ilgilidir.
- Özel girişimciye kredi sağlamak amacıyla Türkiye’nin ilk özel bankası olan Türkiye İş Bankası kuruldu. **Dikkat:** İş bankası özel bir bankadır. Dolayısıyla Devletçilik ilkesi ile ilgili değildir. Cevap yine **Milliyetçilik** olmalıdır.
- 1 Temmuz 1926’da Kabotaj Kanunu çıkarıldı. Bu kanunla Türk karasularında gemi işletmesi hakkı sadece Türk denizcilerine verilmiştir. **Dikkat:** Kabotaj Kanunu da **Milliyetçilik** ilkesi ile ilgilidir. **Dikkat:** 1 Temmuz günü ülkemizde hala Kabotaj ve Denizcilik Bayramı olarak kutlanmaktadır.
- 929 yılında Türk üreticisini koruyacak gümrük tedbirleri alındı. **Dikkat:** önce **Milliyetçilik** ilkesi ile ilgili, ikinci dereceden **Devletçilik** ilkesi ile de ilgilidir.
- 1930’da Türk parasının değerini korumak, Türk ekonomisine yön vermek amacıyla Merkez Bankası kuruldu. **Dikkat:** önce **Milliyetçilik** ilkesi ile ilgili, ikinci dereceden **Devletçilik** ilkesi ile de ilgilidir.

# Madencilik

Bu alandaki ilk önemli tedbirlerden birincisi işletmeye elverişli madenleri araştırmak, işletilmekte olanların daha rasyonel işletilmesi için yol göstermek ve maden sanayiinde çalışacak teknik elemanları yetiştirmek maksadı ile 1935’de kurulan “Maden Teknik ve Arama Enstitüsü”, ikincisi de madenlerin işletilmesi ile ilgili her çeşit işleri yapmak, elektrik santralleri kurmak ve her türlü banka muamelesi yapmak üzere aynı tarihte “Etibank”ın kurulmasıdır.

# Ulaşım

- Osmanlı’nın demiryollarının tamamı yabancıya ait, zararı ise Osmanlı’ya aitti. Cumhuriyet bir yandan bu demiryollarını satın aldı (millileştirdi), bir yandan da mevcut demiryolları kadar demiryolu inşa etti. Bakınız: Adana Mersin Demiryolu’nun Millileştirilmesi.
- Karayollarına yavaş yavaş önem verilmeye başladı.
- Ayrıca Kabotaj Kanunu ile birlikte yabancı gemilerin yerini Türk
sularında Türk gemileri aldı. Denizbank (1938), Devlet Deniz Yolları Umum (Genel) Müdürlüğü (1939) ve Denizcilik Bankası (1952) adı ile anılan kuruluşlar deniz ulaştırmasının gelişmesinde büyük rol oynamıştır.
- “**İstikbal Göklerdedir!**” parolasıyla o günün koşullarında havacılığa da büyük yatırımlar yapılıştır. Türk Hava Kurumu 16 Şubat 1925’te Mustafa Kemal Atatürk’ün emirleriyle “Türk Tayyare Cemiyeti” adıyla kuruldu. Türk Hava Kurumu 1926’da ilk olarak “Tayyare Makinist Mektebi‘ni” ardından da Kayseri’de TOMTAŞ uçak ve Motor Fabrikasını hizmete açtı. Uçak üretimi konusunda TOMTAŞ’tan sonra THK atölyesi fabrika haline getirildi. İngiliz Magister eğitim uçaklarının seri montajına başlanmıştır. Etimesgut’ta kurulan uçak fabrikası 1940’ta tam üretime geçti. 1944’te Atatürk Orman Çiftliği’nde ilk **uçak motor fabrikası** kuruldu.
- 3 Mayıs 1935’te Türkkuşu kuruldu. Havacılık coşkusu ile gençler, akın akın Turkkuşu’na koşmaya başladı. Kurum, bugüne kadar aralarında Atatürk’ün manevi kızı ve dünyanın ilk kadın savaş pilotu olan Sabiha Gökçen’in de bulunduğu, birçok değerli insanı yetiştirmiştir.

# Bankacılık

![[/Screen Shot 2022-12-31 at 19.16.59.png]]

## Türkiye İş Bankası

- İş Bankası’nın kuruluş sözleşmesine göre başlıca görevleri şunlardır:
- Tarım, sanayi, madencilik, enerji üretimi ve dağıtımı, bayındırlık işleri, nakliyecilik, sigortacılık, turizm, ihracat alanlarında her türlü teşebbüsü kurmak ve iştirak etmek.
- Malların üretim ve tedariki için ortaklık kurmak veya bu maksatla kurulan ortaklıklara katılmak.

## Sanayi ve Maadin Bankası

- Banka’nın belli başlı görevleri ise şunlardı:
- İştirak suretiyle veya yalnız sanayi kuruluşlar kurmak.
- Bizzat veya iştirak yoluyla maden imtiyazı almak ve işletmek.
- Türk sanayi ve maden sahiplerine ve girişimcilere kredi vermek.

## Emlak ve Eytam Bankası

- Emlak ve Eytam Bankası’nın kuruluş kanununa göre başlıca görevleri şunlardır:
- Belediye sınırları içindeki binaların ve üzerine bina inşa edilecek arsaların ipotek edilmesi karşılığında müşterilerine kredi vermek.
- Eytam paralarını mevduat olarak alıp bunlara açacağı cari hesaplara belli bir oranda faiz vermek.

## T.C. Merkez Bankası

### Fiyat İstikrarı

Merkez Bankasının temel amacı, fiyat istikrarını sağlamaktır. Fiyat istikrarı ile ekonomik kararlarda dikkate almayı gerektirmeyecek ölçüde düşük bir enflasyon oranı kastedilmektedir. Banka, bu amaç doğrultusunda uygulayacağı para politikasını ve kullanacağı araçları doğrudan kendisi belirler, bir başka deyişle araç bağımsızlığına sahiptir.

### Finansal İstikrar

Finansal istikrar, Merkez Bankası için destekleyici amaç özelliğine sahiptir. Bu kapsamda Banka, Türkiye’deki finansal sistemin istikrarı için para ve döviz piyasaları ile ilgili düzenleyici önlemleri almakla sorumludur.

### Döviz Kuru Rejimi

Ülkemizdeki döviz kuru rejimini Hükûmet ile birlikte belirlemek, biçimlendirmek ve uygulamak; Bankanın bir diğer görevidir.

Bunun yanında, Türkiye’deki altın ve döviz rezervlerini saklamak ve ülke menfaatleri doğrultusunda yönetmekten sorumlu kurum, yine Merkez Bankasıdır.

### Banknot Basma ve İhraç İmtiyazı

### **Ödeme Sistemleri**

Merkez Bankası; fonların ve menkul kıymetlerin güvenli ve hızlı bir şekilde aktarılması ve mutabakatının gerçekleştirilmesi için yeni sistemler kurmak, kurulmuş ve kurulacak sistemlerin kesintisiz işlemesini sağlamak, gözetimini gerçekleştirmek ve gerekli düzenlemeleri yapmakla yükümlüdür.

## Sümerbank

- Sümerbank’ın başlıca görevleri şunlardı:
- Devlet Sanayi Ofisi’nden devralacağı fabrikaları işletmek.
- Özel sanayi kuruluşlarındaki devlet iştiraklerini yönetmek.
- Özel kanunlara göre kurulacak fabrikalar dışındaki devlete ait bütün sanayi kurumlarının etüt ve projelerini hazırlamak, bunları kurmak ve yönetmek.
- Sermayesi ölçüsünde ülkenin kalkınması için gerekli sanayi kuruluşlarına katılmak.
- Ülkeye ve kendi fabrikalarına gerekli iş gücünü yetiştirmek.
- Sanayi kurumlara kredi vermek.
- Ulusal sanayiin gelişmesi için gerekli önlemleri araştırmak.

## Halk Bankası

- Kuruluş kanunu uyarınca bankanın görevleri ise şu şekilde
belirlenmişti:
- Gerekli yerlerde Halk Sandıkları adı ile ve anonim şirket halinde küçük kredi kurumları kurmak ve bunlara yardımda bulunmak.
- Halk Sandıklarının gelişip ilerlemesi için gerekli işlemleri yapmak ve uygun tedbirleri almak.
- Mevduat kabul etmek.

## Ziraat Bankası (Memleket Sandıkları)

- Bankanın görevleri ve yapacağı işlemler ise şunlardır:
- Çiftçilere tek tek veya toplu kefaletle veya diğer teminatlarla kredi vermek.
- Tarımsal ürünleri kendi veya diğer şahıslar hesabına alıp satmak.
- Aynı suretle arazi kiralanması, imarı ve devri yapmak.
- Tarımsal sanayi veya sair zirai amaçlarla kurulmuş şirketlere iştirak etmek, kredi vermek vb. suretlerle yardım etmek.

## Belediyeler (İller) Bankası

Adı 1945 yılında İller Bankası olarak değiştirilecek olan bu banka; şehirlerin kalkınması ve gelişmesine hizmet etmek, imar planları oluşturmak, elektrik, havagazı, kanalizasyon ve su gibi kamu hizmetlerinin yapılması için belediyelere gerekli olan orta ve uzun vadeli kredi ile teknik yardım sağlamak üzere kurulmuştu.

## Etibank

- Kuruluş yasasına göre Etibank’ın görevleri şu şekilde belirlenmişti:
- Türkiye’de elektrik üretimi ve dağıtımı imtiyazlarını almak ve işletmek, elektrik santralleri kurmak, enerji dağıtım hatları yapmak, elektrik enerjisi dağıtmak, her türlü elektrik malzemesi, araçları ve makinesi üretecek fabrikalar kurmak ve elektrik malzemesi araçları veya makineleri alım-satımını yapmak.
- Bu işler için gereken ticari teşebbüs ve işletmeleri kurmak, bu tür teşebbüslere iştirak etmek.
- Maden ve enerji üretiminin gerektirdiği malzemelerin alım-satımına aracı olmak.

## Denizbank

- Amaç: Deniz işletmelerine kredi sağlamaktır.
- Denizbank’ın kurulmasından sonra işlettiği kurumlar ise şunlardı:
- Denizyolları ve Akay İşletmeleri ile Fabrika ve Havuzlar İdaresi,
- İstanbul, İzmir, Trabzon Liman İşletme İdareleri,
- Kılavuzluk ve Romorkörcülük İdaresi,
- Tahlisiye Umum Müdürlüğü ve Van Gölü İşletmesi.
- Her türlü bankacılık işlemini yürütme yetkisiyle donatılmış olan banka, 1938 yılında faaliyete geçmiş olmasına rağmen istenilen verimi sağlayamamış ve 1940 yılında faaliyetine son verilmişti.