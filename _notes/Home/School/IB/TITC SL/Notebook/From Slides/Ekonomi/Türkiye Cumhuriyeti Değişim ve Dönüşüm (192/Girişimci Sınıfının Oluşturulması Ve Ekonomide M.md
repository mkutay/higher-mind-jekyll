# Girişimci Sınıfının Oluşturulması Ve Ekonomide Millileştirme Çabaları

# Girişimci Sınıfının Oluşturulması

## 1923-1930 Girişimcilik

Türkiye’nin Cumhuriyet dönemi kurucuları, ülke Kurtuluş Savaşıyla siyasal bağımsızlığı kazanınca, ekonomik bağımsızlığı kazanmak için de bir ulusal girişimciler grubu yaratma çabasına girmişlerdir. İzmir İktisat Kongresi’nin aldığı kararlar bu temel ideolojiyi destekler niteliktedir.

Bu dönem, “Ulusal ekonominin kurulması” dönemidir. Bu dönemde bir yandan yabancıların değişik alanlardaki hakimiyetlerine son verilmeye çalışılmış, diğer yandan girişimciliği teşvik etmek amacıyla bir dizi önlem alınmıştır. 1927 yılında çıkarılan “Teşviki Sanayi Kanunu” sanayileşme açısından önemlidir. Bu yıldan itibaren özel teşebbüs tarafından fabrikalar, milli bankalar kurulmuştur.

Bu dönemde gelişen en önemli sanayi kolu, şeker fabrikalarıdır. Tüm bunlara karşın bazı yetersizlikler ve savaşın etkilerinin sürmesi nedeniyle önemli bir gelişme sağlanamamıştır.

Dünya genelinde yaşanan 1929 Ekonomik krizi, özellikle ABD ve Avrupa ülkeleri ile beraber genç Türkiye Cumhuriyetinde de, ekonomik istikrar ve gelişmede devlet müdahaleciliğini ön plana çıkarmıştır. Sümerbank, Etibank, Merinos, vb. kuruluşların doğması ve gelişmesi bu anlamda değerlendirilebilir

## 1930-1950 Girişimcilik

Bu dönemde özel sektörün yetersiz kaldığı alanlarda, devletin yatırım yapmasını amaçlayan devletçilik politikası uygulanmıştır. Devletçilik politikasının benimsenmesinde özel girişimin yetersizliği, sermaye yetersizliği, 1930 buhranı etkili olmuştur.

Yine de özel girişim desteklenmiştir. Beş yıllık birinci, ikinci ve üçüncü sanayi planları bu dönemde yapılmıştır. Bu planlar yalnız sanayi kesiminin planlanmasını yapıyor ve nerede hangi fabrika kurulacağını gösteriyordu. 1930 ekonomik bunalımı ve İkinci Dünya Savaşının bu döneme rastlaması ve savaş ekonomisinin uygulanması girişimcilik açısından engel teşkil etmiştir.

1940 yılında çıkarılan Milli Korunma Kanunu özel girişimi teşvik edici rol oynamamış, savaş ekonomisi şartları içinde piyasayı düzenleyen ve arz talep arasındaki dengesizliği önleyip karaborsacılıkla mücadeleyi amaçlamıştır

1942 yılında Varlık Vergisi Kanunu çıkarılmıştır. Savaş şartları içinde emisyona başvurulması ve dolayısıyla para bolluğu görülmesi istifçiliği körüklemiş ve fiyatlar anormal derecede yükselmiştir. İthalatta aşırı kazançlar belirmiş ve bazı azınlıklar haksız kazançlar elde etmeğe başlamıştır. Kanun bu olağanüstü kazanç ve servet üzerinden bir defaya mahsus vergi alınması esasını getirmiştir. Bu kanunun amacı, Türk asıllı olmayan ticaret burjuvazisini ortadan kaldırmaktı. Bu kanun, sermayenin el değiştirmesine yardım etmiştir. Fakat halkın derdine çare olamamıştır. 1948 yılında Milli Ekonomi Kongresi toplanmıştır. Devletçiliğe ilk eleştiriler bu dönemde gelmiş, özel girişim taraftarları aşırı devletçiliğin özel girişimin gelişme imkanlarını ortadan kaldırdığını ileri sürmüşlerdir. Bu dönemde, sanayide özel sektör bir önceki döneme göre gözle görülür bir gelişme göstermiştir

# Ekonomide Millileştirme Çalışmaları

![[/Screen Shot 2023-03-19 at 14.24.51.png]]

- Doğrudan yatırımlar, başta Avrupa özel sermayesinin demiryolları, maden, liman, su, gaz, elektrik ve bankacılık alanındaki işletmelere yaptığı yatırımlardan oluşmaktaydı.
- Yabancı sermayenin, toplam sermaye yatırımları içindeki payı 1929 yılı itibariyle %49.89’dur.
- Yabancı sermaye yatırımlarının millileştirilmesi hususu, cumhuriyet rejiminin ekonomi alanında en kararlı olduğu ve kesintisiz sürdürdüğü bir politikaydı.
- 1931-1939 tarihleri arasında 16 yabancı şirket millileştirilmişti.

![[/Screen Shot 2023-03-19 at 14.25.16.png]]

## **Demiryollarında Millileştirme (Nationalization of Railways)**

Osmanlı döneminde demiryolları yapımı için yabancı şirketlerle yapılan sözleşmelerde Yabancı şirketlere birçok imtiyazlar tanınmaktaydı. Bu imtiyazların başında kilometre garantisi gelmekteydi. Buna göre yabancı şirketin kilometre başına elde ettiği kâr belli bir düzeye ulaşmadığı takdirde aradaki fark devlet tarafından ödenmekteydi.

Bununla beraber yapılan bu sözleşmelerde yabancı şirketlere, demiryollarının yapımı için gerekli olan kerestelerin devlet ormanlarından kesimi, demiryollarının geçeceği arazide özel mülkiyete ait toprakların yabancı şirket tarafından kamulaştırılması hakkı, demiryolu boyunca tuğla ve kiremit fabrikası kurabilme, taş ocaklarının mülkiyetine sahip çıkma ve ithal edilecek malzeme üzerinden gümrük vergisi ödememe gibi imtiyazlar tanınıyordu.

Sözleşmeler yabancı şirketlere çok geniş ekonomik imtiyazlar sunmaktaydı. Bundan dolayı millileştirme politikasının ilk önceleri esas alanı demiryolları ve altyapı oldu.

**Demiryolu Millileştirmelerinin Nedenleri:**

1. İç kesimlerde üretilen ürünlerden 1⁄4’ü limanlara demiryolu vasıtasıyla ulaştırılıyor. Kalan kısımlar ise diğer bölgelere bile doğru düzgün demiryolu ücretlerinin yüksek olmasından kaynaklı nakledilemiyordu. Bu sebeple demiryollarının millîleştirilmesine karar verildi.
2. Tarife saptamaları: tarifelerin değiştirilmesinden sonra kazancın artması
3. Ekonomik Buhran: Ekonomik buhran sırasında demiryollarının daha ucuza millileştirilmesi fırsatı.

## Maden Sektöründeki Millileştirmeler

1907- 1911 yılları arasında toplam maden üretiminde yabancıların payı değer bakımından %65 civarındaydı.

Üretimde yabancıların hâkim olduğu Osmanlı madenlerinin tümü ve bazı hallerde çok büyük çoğunluğu Avrupa sanayinin hammadde ihtiyacını karşılamak üzere yurtdışına ihraç edilmekteydi

Cumhuriyetin ilk yıllarında, madenciliğin büyük sermaye gerektiren, kısa dönemde kar getirmeyen ve riskli bir sektör olması nedeniyle bu sektörde devlet ve yerli sermaye yanında yabancı sermaye yatırımlarının da devam etmesine izin verilmekteydi. Madencilik sektöründe yabancıların etkinliği söz konusu olmakla birlikte devletin bu konuda belirli bir politikası yoktu.

Madenciliği geliştirmek için devletçi iktisat politikaları çerçevesinde kamuya bağlı çeşitli kuruluş ve işletmeler açıldı. Bu kuruluşların başında 1935 yılında kurulan Etibank gelmekteydi. Etibank bir taraftan yeni madenleri değerlendirmek için doğrudan yatırımlar yapmakta diğer taraftan ise yerli ve yabancı sermayeli şirketlerin bir kısmını devletleştirmekteydi.

## Sonuç

Türkiye’de 1932 yılından sonra devlet işletmeciliğini de zorunlu bir unsur olarak içeren müdahaleci ve korumacı iktisat politikaları uygulanmaya başlandı. Korumacı politikalar altında yapılan yabancı sermayeye yönelik kısıtlama ve denetimler millileştirme çabalarını daha yoğun hale getirdi. Dolayısıyla devletçi iktisat politikalarının hayata geçirilmesinde atılan en önemli adımlardan biri kuşkusuz yabancı sermayeli şirketlerin millileştirilmesi oldu.

Millileştirme, yeni cumhuriyet yöneticileri için iktisadi ve siyasi hedeflere ulaşmanın bir politika aracı haline gelirken millileştirmeler ile hedeflenen düşünce, iktisadi olarak kalkınma, siyasi olarakta bağımsızlıktı.

Millileştirmeler sayesinde kamu eliyle gerçekleştirilen düşük ücretli ulaştırma hizmetleri bölgeler arası ekonomik entegrasyonun sağlanmasında önemli bir fonksiyon görmüş ve ekonomik gelişmeye olumlu bir katkı sağlamıştır.

Madencilik sektörünün gelişmesine ve daha fazla üretim yapılmasına sebep olduğundan ekonomiye olumlu katkılar sağlamıştır.

Çeşitli sektörlerde yapılan önemli millileştirmeler, hükümete, bu alandaki politikaların genel iktisat politikalarına uygun olarak yürütülmesi imkânını sağlamaktadır. Bu yönüyle millileştirme politikaları, ekonomide devletin müdahale alanını genişlettiğinden uluslar arası krizlerde ekonomi politikalarının uygulama araçlarının etkinliğini artırmaktadır.

Nitekim 2008 uluslar arası finans krizinde olduğu gibi Amerika gibi kapitalist ülkelerin krizi kontrol edebilmek için başta bankacılık ve sigortacılık sektöründe olmak üzere millileştirmelere başvurmaları bu ihtiyaçtan kaynaklanmaktadır. Bu açıdan devletleştirme ve millileştirme politikalarının, özellikle uluslar arası ekonomik kriz dönemlerinde sınırlı da olsa stratejik sektörlerde uygulanması, ekonomi politikalarının olumlu sonuç vermesinde ve ekonomik krizin kontrol altına alınmasında etkili olması beklenmektedir.