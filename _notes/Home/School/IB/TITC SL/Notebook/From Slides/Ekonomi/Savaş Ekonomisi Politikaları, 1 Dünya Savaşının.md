# Savaş Ekonomisi Politikaları, 1. Dünya Savaşının Ekonomik ve Demografik Sonuçları

# **Birinci Dünya Savaşı ve Osmanlı Devleti**

![[/Screen Shot 2022-12-08 at 21.07.04.png]]

Osmanlı Devleti birçok cephede savaşmak zorunda kaldığından millet, maddi manevi sıkıntılar yaşamıştır. 

1914 tarihinde çıkarlan bir geçici yasayla altının ihracatı yasaklanmıştır.

Öncelikle aylıkların yarısı nakit alınmış, geri kalanı için de memurlar alacaklı kılınmıştır. Müteahhit ve diğer alacaklıların borçlarının ödemesi ertelenmiş, ordu için gerekli araç, gereç ve erzaka *Tekalif-i Harbiyye* adı altında bedeli kısmen ya da tümüyle ödenmek koşuluyla el konulmuştur. Ayrıca askerlik yaşı sınırında bulunan mükelleflere askerlikten muaf olmalarına karşılık *Muafiyet-i Askeriyye* vergisi ödetilmiştir. Bunun yanında savaşı finanse etmek için vergilerin arttırılmasına da başvurulmuştur.

Savaş giderlerini finanse etmek için kullanılan bir diğer yöntem ise borçlanmadır. İttifak Devletlerinden aldığı savaş malzemelerinin dışında Almanya’dan 56 milyon, Avusturya- Macaristan’dan 8,5 milyon Osmanlı lirası borç alınmıştır.

**************************Savaşın Sonuçları:**************************

- Savaş sonunda ABD dışındaki tüm ülkelerin ekonomik göstergeleri 1914’ün gerisine düşmüştür. Para her ülkede değer yitirmiş, savaş sonrasında dünya altın stokunun yüzde 50’sini elinde tutan ABD önemli bir üstünlük sağlamıştır.
- Osmanlı İmparatorluğu ve diğer ülkeler farklı milletlerden insanları karşı karşıya getiren bu savaşlar sırasında siyasî, askeri ve toplumsal gerekçelerle *göç ve tehcir tedbirlerine* başvurmuşlardır. Bunlardan biri de **nüfus mübadelesidir**. Yunanistan’ın bağımsızlığını elde etmesinden sonra orada yaşayan Türkler Yunanlıların baskılarına maruz kalmış ve maddi-manevi tüm varlıklarını kaybederek Osmanlı topraklarına sığınmak zorunda kalmıştır. Bu büyük göç hareketleri Osmanlı İmparatorluğu ve Yunanistan için ciddi ekonomik sıkıntılar doğurmuştur. Anadolu’nun **demografik yapısı** bundan önemli oranda etkilenmiştir.

# **Kurtuluş Savaşı (1919-1922)**

Osmanlı Devleti’nin son dönemlerinde; ekonomik yaşam gerilemiş, Osmanlı ekonomisi, ayrıcalıklar ve dış borçlanma sonucu Avrupa devletlerinin denetimi altına girmiştir. Ayrıcalıklar gümrüklere korunma önlemleri alınmasını engellerken dış borçlanma ekonominin tam bir çıkmaza yönelmesine yol açmıştır.

Ticari etkinlikler devletin denetiminden çıkmış, *dış satım düşmüş*, dış borçlanma sonucu devletin *gelir kaynaklarına yabancılarca el konulmuş*, her türlü ulaşım, yabancıların denetimi altına girmiş, Osmanlı sanayisi, Marmara ve Ege bölgelerinde toplanmıştır. Sanayi müesseselerinin %75,3’ü özel sektöre ait bulunmuş, geri kalan %24,7’sini devlete ait askeri fabrikalar teşkil etmiştir.

---

**Askeri fabrikaların** büyük çoğunluğu İstanbul ve çevresinde toplanmış, askeri fabrikaların üretimi; savaş kıyafetleri, teçhizat ve cephaneye yönelmiştir. 

---

Özel kesime ait sanayi müesseselerinde **gıda sanayi** %28 ile başta gelmiş, bunu %27 ile dokuma sanayi ve %19 ile kırtasiye sanayi izlemiştir. Geri kalan %24’ü ise ağaç, toprak, deri, kimya ve madeni imalat sanayisinden oluşmuştur.

Mevcut gıda sanayisi, ihtiyacı karşılamaktan uzaktır. Tüketimin yaklaşık olarak %35’i ithalat yoluyla karşılanmış ve tüm ithalatın %90’ını **un ithalatı** teşkil etmiştir.

%27’sini bünyesinde toplayan dokuma sanayisinde üretim; yün iplik, pamuk ve ham iplik imalatı ile yün, pamuk ve ipek dokumacılığına yönelmiştir.

1838 yılına kadar Osmanlı ekonomisinin önemli sayılabilecek tek sanayi kolu olan **dokumacılık**, hem iç talebi karşılamış, hem de dışa satmıştır.

---

**1838 Ticaret Anlaşması** yürürlüğe girdikten sonra yerli sanayi, dışa karşı rekabet olanaklarını yitirince Avrupa ülkeleri Bursa'dan ipekli ve kadife kumaş yerine ipek ipliği, Ankara'dan sof kumaşlar yerine sof ipliği almaya başladılar; daha sonra iplik almaktan da vazgeçerek, yalnızca ham madde almakla yetinmişlerdir.

![[/Screen Shot 2022-12-08 at 21.09.39.png]]

**Okuma Onerisi:** [https://dergipark.org.tr/tr/download/article-file/20734](https://dergipark.org.tr/tr/download/article-file/20734)

# Osmanlı Sanayisi’nin Kurtuluş Savaşı'na Katkıları

Ham madde ve yiyecek maddeleri satar ve mamul madde satın alır duruma düşülmüş ve temel sanayi kurulamamıştır. Yüksek fırın (yüksek ısı sağlayan, metal eritmede vb. kullanılan sanayi fırını) ve metalürji fabrikaları bulunmadığından, top, makineli tüfek ve tüfek yapılamadığından **yurt dışından sağlanması** gerekmiştir.

Sanayi, yakın pazarlar için tüketim malları üretecek şekilde oluşum göstermektedir. Üretim kapasiteleri de tüketime göre düzenlenmiş olduğundan, savaş stokları yapabilmek amacıyla kapasite artışı sağlanamamıştır.

---

**Şeker fabrikası** olmaması nedeniyle savaş süresince yabancı ülkelerden şeker ithal etmek gerekmiştir. (İlk şeker fabrikası 1926 yılında Uşak'ta kurulmuştur)

Üretilen pamuğun %80’i ihraç edilmiştir. İhraç edilen pamuk ve yün, yabancı ülkelerde iplik, dokuma ve giyim eşyası haline geldikten sonra 10-15 misli değer kazanarak yeniden yurda ithal edilmiştir. Anadolu'da çok yaygın olan evlerdeki dokuma tezgâhları fazla çalışmak suretiyle halkın ve silahlı kuvvetlerin giyim ihtiyaçlarını sağlamış olsa bile, dokuma için gerekli pamuk ve yün ipliklerinin teminindeki güçlük devam etmiştir.

Müesseselerin %90’ına yakın kısmına yabancı uyruklular ile azınlıklar sahiptir. Özellikle Ege bölgesindeki müesseseler Rumların elindedir. Sanayi müesseselerinin hepsi düşman işgali altında olan yerlerde olduğundan *ülke sanayisinin ülkenin kurtuluşuna olumlu bir etkisi olmamıştır*.

Üretici nüfusun ve tarımsal hayvanların ordu emrine alınması ile tarımsal işgücü açığı doğmuş, üretim düşmüş, aşırı vergiler ve kamulaştırmalar nedeniyle üreticinin çoğu toprağından, tarımsal hayvanlarından, tohumluktan yoksun kalmış, ülke ekonomisinin temeli olan **tarım, yıkım noktasına gelmiştir**.

Kurtuluş Savaşı boyunca, tarımsal ürün alıcısı olarak karşımıza TBMM’den başka bir güç çıkmamış, tarımsal ürün fiyatları bölgelere göre hükümetçe saptanmıştır.

Ordunun gereksinimi için çalışan işletmeler üretimde bulunmuşlardır. Yaşlılar, kadınlar ve çocuklar çalışmakta ise de, boş toprakların oranı en az yüzde elliyi bulmuştur. Bununla beraber, tarımsal üretim yarı yarıya düşmüştür. Üretimin düşmesi, üretim ve istihdam önlemleri alınmasını gerektirmiş, savaş nedeni ile üretimde görülen işgücü açığı, getirilen yükümlülüklerle kapatılmaya çalışılmıştır.

Tarım yükümlülüğüne tabi tutulanların, askerlik yükümlülükleri ertelenmiş, cezaevlerinde bulunan tutukluların işgücünden aşamalı olarak yararlanma yolu izlenmiştir. Savaş ekonomisi içinde, bir yandan üretimin arttırılması, üretici güçlerin birleştirilmesi istenirken, diğer yandan tarımsal vergiler büyük oranda arttırılmıştır. TBMM‘ce, hem yerli üretimi korumak, hem gelir sağlamak, hem de ülkeden para çıkmasını önlemek gibi amaçlarla, ithalat malları gümrüğü %500’e varan oranlarda arttırılmıştır.

İhracat ürünlerini fındık ve tiftik oluşturmuş, karşılığında savaş araçları alınmış, sürekli açık veren dış ticaret, dış yardımlarla kapatılmaya çalışılmıştır.

---

- Devletin kontrolü altında olan iç ve dış ticaret, daha çok askeri gereksinimler için yapılmış,
- Sermaye sıkıntısının yanında, dış bağlantılar kurabilecek deneyimli tüccar sıkıntısı çekilmiş,
- TBMM hükümetinin kurduğu satın alma komisyonları tüccara iş vermiş,
- Cephedeki birlikler zorunlu tüketim maddelerini kendileri sağlamaya çalışmış,
- Ulusal direniş örgütleri bunlara yardımcı olmuştur.

Tüccarların, dış ticarette başarılı ve verimli olamaması nedeni ile yönetim, kendisini dış ticari ilişkilere girmek zorunda hissetmiş ve girmiştir. Küçük atölyelerde ve ev ekonomisi içinde üretim yapılmaya çalışılmaktadır. Karşılanamayan yeni gereksinimler için *küçük imalathaneler* kurulmuş, savaş içinde bulunulması ve sanayide emeğin büyük ölçüde azınlıkların elinde olması nedeni ile yetişmiş insan gücü sıkıntısı çekilmiş, ülke içinde üretilemeyen sanayi ürünleri dışarıdan bağış ya da para karşılığında alınmıştır.

**Sonuç Olarak**

Madenleri işleme bilgi, beceri ve teknolojisinden yoksun olunması savaş boyunca buralardan gereği gibi yararlanılamamasına yol açmıştır. 

Sanayi teşvik edilmiş, korunması öngörülmüş, muafiyetler getirilerek bazı sanayi kollarının canlandırılması denemesine girişilmiş ise de olumlu sonuç alınamamıştır.

Savaş sanayisiz yürütülmüş, dış yardımın yanında gereksinimlerin zorlaması ile küçük savaş sanayisi oluşturulmuştur. Sanayi, teknolojiden yoksun olup, ülke gereksinimlerinin küçük bir bölümünü karşılayabilmektedir.

Kaynak darlığı, TBMM'yi savaş boyunca iç ve dış arayışlara yöneltmiş, dışarıdan yardım alma xolanağının sınırlılığı, içe olabildiğince yüklenme zorunluluğunu getirmiştir.