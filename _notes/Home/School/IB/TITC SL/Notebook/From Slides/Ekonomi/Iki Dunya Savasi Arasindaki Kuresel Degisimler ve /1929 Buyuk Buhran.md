# 1929 Buyuk Buhran

# Krizin Nedenleri

- ABD’de küçük şirketlerin birleşmesi tekellerin oluşması.
    - **Yorum:** 1929 Dünya Ekonomik Krizi öncesinde Amerika'da küçük şirketlerin birleşerek tekelleşmesi, Amerikan ekonomisinde etkili olan şirket sayısının azalmasına sebep olmuştur. Bu durum da şirketlerden tek bir tanesinin bile iflas etmesinin ekonomiyi kökünden sarsacağı anlamına gelmektedir.
- ABD’de banka ve şirketlerin çalışma esaslarını düzenleyen yasaların yetersiz olması.
    - **Yorum:** Amerikan banka ve şirketlerin çalışma esaslarını düzenleyen yasaların yetersiz olması, şirketlerin denetlenmesini zorlaştırdığı için buralar kontrolden çıkmıştı. Bu durum da krizi tetiklemiştir.
- ABD’nin verdiği kredilerin ödemelerini, zamanında geri alamaması. I. Dünya Savaşı’na kadarki dönemde dünya ekonomisinde en etkili devlet İngiltere’ydi. Fakat savaş sırasında özellikle ABD’den almış olduğu kredileri bile ödemekte zorlanmaya başlamıştı. İhracatı düşmüş, ABD’den yeniden borç almak zorunda kalmıştı.
- ABD’de yeni oluşan endüstrilere talebin fazla olması nedeniyle borsanın yapay olarak aşırı yükselmesi.
- Başkan Hoover’in yanlış ekonomi politikaları uygulaması.
- Taylorizm akımının etkili olması.
    - **Yorum:** Taylorizm, Amerikalı bir mühendis olan Winslow Taylor tarafından sanayide en yüksek verimliliği sağlamak için oluşturulan bir sistemdir. Bu sistemde aynı zaman dilimi içinde çok üreten işçiye çok ücret, az üretene ücret kesintisi uygulaması yapılmıştır.

# Krizin Ortaya Cikisi

- Dünyada lider konuma yükselen ABD aynı zamanda dünyanın en büyük ekonomisi durumuna geldi. Dünya sanayi üretiminin %42’sini gerçekleştiriyordu. Özellikle otomotiv üretiminde ve elektrik sanayisinde yapılan yatırımlarda artış yaşanması, ekonominin itici gücünü oluşturdu.
- 1920’li yılların ABD’sinde üretim ve istihdamda yükselmeler devam etti. Ücretler düşmese de fiyatlar sabit kaldı. İnsanların eskisine göre kendilerini daha zengin hissettiği yıllar olarak tanımlanan bu yıllar ABD’de “**Kükreyen Yirmiler**” olarak anıldı.
- Mühendis Taylor tarafından geliştirildiği için Taylorizm olarak anılan yöntem sayesinde verimlilik, üretim ve kârlar olağanüstü arttı.
- Ülkede reklam ve basın, Amerikan yaşam tarzı olarak sunulan tüketimi körükledi.
- ABD’de çalışanların ücretlerinde düşüşlerin yaşanmasıyla tüketim talebi üretimi karşılamaya yetmiyordu. Bu durumu aşmak için bankalar, konut ve otomobil kredisi başta olmak üzere büyük miktarda krediler verdi.
- Birinci Dünya Savaşı’nın getirdiği zorluklar karşısında ABD’de küçük şirketler birleşmek zorunda kaldı. Savaş sonrasında tekeller oluştu. 1929’a gelindiğinde Amerikan ekonomisinin %50’si üzerinde söz sahibi olan holding sayısı 200’dü. Bu tabloya bakarak tek bir holdingin iflasının dahi ekonomiyi olumsuz etkileyebileceğini söylemek mümkündü.
- Bankaların kötü yapılanmış olması ve sermaye esasları ile kredi oranlarını düzenleyen yasaların olmaması sebebiyle yatırımcılar senedini aldığı firma hakkında herhangi bir bilgiye sahip değildi.
- Ülke dışına verilen krediler geri alınamadı.
- Başkan Hoover yönetiminin ekonomi alanındaki tecrübesizliği, krize müdahaleyi geciktirmekteydi.
- 1929’da ABD’nin ithalatını sınırlandırması dünyada stok artışlarına neden oldu. Artan stokları, doğal olarak fiyat düşüşleri izledi.
- Bu yıllarda Wall Streetin spekülasyon piyasası reel ekonomideki (ülkede paradan para, faiz, kazanmayan onun yerine üretimle kazanan kesim) krizle birleşince büyük buhran başladı. Hisse senetlerinin fiyatları ile reel ekonomik faaliyetlerin paralel gitmemesi ve farkın giderek artması 1929’da finansal ve reel ekonomilerin çökmesine neden oldu.
- Bütün bu ekonomik sorunlar, piyasalarda para akışının oldukça sınırlanmasına neden olmuş ve her an büyük bir küresel sorunun patlayacağını göstermiştir.
- New York Borsası 1929 yılı Ekim ayının başına kadar olan süreçte oldukça yüksek bir kazanç getirmişti. Ancak 3 Ekim 1929 tarihine gelindiğinde, ABD’nin Almanya ve İngiltere ile ilgili ekonomik sorunlarının da etkisiyle bazı büyük holdinglerin hisse senetleri düşmüştür. Bu düşüş 21 Ekim günü yabancı yatırımcıların kâğıtlarını ellerinden çıkarmalarıyla hızlanmış ve “**Kara Perşembe**” olarak anılan 24 Ekim 1929 Perşembe günü borsa dibe vurmuştur.
- Hemen hemen herkes elindeki hisse senetlerini satmak istedi.
- Panik haberi yayıldıkça hisse senedi sahipleri değerlerin kaydedildiği çizelgeyi görmek için Wall Streete akın etti. Borsadaki bu panik, diğer piyasalara da sıçradı. Pamuk, bakır ve diğer ham madde fiyatları düşüşe geçti.
- Hisse senedi fiyatları düştükçe gayrimenkul fiyatları da onları takip etti.

# Krizin Sonuclari

- Birçok banka batmış, insanların mal varlıkları yok olmuştur.
- Sanayileşmiş şehirlerde “işsizler ve evsizler ordusu” oluşmuştur.
- İnşaat faaliyetleri durmuştur.
- Madencilik alanı zarar görmüştür.
- Tarım ürünlerinin fiyatları düşmüş, çiftçiler ve kırsal bölgedekiler bu durumdan olumsuz etkilenmiştir.
- Dünya ticareti, üretimin de düşmesi ile %65 oranında azalmıştır.
- İnsanlar açlığa sürüklenmiş ve piyasada para olmadığı için takas yolu ile alış-veriş yapılmıştır.
- Toplumsal anlamda insanlar manevi çöküş yaşamışlardır.
- **Uyarı:** 1929 Dünya Ekonomik Krizi döneminde ABD’nin başında Hoover vardı. Krizin çıkmasında etkisi olduğu düşünüldüğü için 1932 yılında seçim yapıldı ve yerine Roosevelt başkan seçildi. Kendisi “New Deal” adıyla bir ekonomi politikası uyguladı.
    - The programs focused on what historians refer to as the "3 Rs": relief for the unemployed and poor, recovery of the economy back to normal levels, and reform of the financial system to prevent a repeat depression.
- **Uyarı:** Sovyet Rusya’nın kapitalist sistemin dışında kalması, Lenin döneminde uygulanan ekonomi politikası (NEP) ve Stalin’in uygulamaya koyduğu (1929) I. Beş Yıllık Kalkınma Politikası doğrultusunda hareket etmesi 1929 Dünya Ekonomik Krizi’nden devletin etkilenmemesini sağlamıştır.
    - NEP, sosyalist ekonomi içinde kapitalist uygulamalardan yararlanmaktır. NEP kapsamında yapılanlar şöyle sıralanabilir:
    - Özel mülkiyete dokunulmadı.
    - Üretim fazlası tahıllara dokunulmayarak fazla vergi alınması yoluna gidildi.
    - Para sistemi ve piyasa ekonomisi geri getirildi.
    - Ticari işletmeler Nepmen denen iş adamlarına bırakıldı.
    - Büyük işletmeler devlete bırakılmakla birlikte kapitalist işletme tekniklerinden yararlanıldı.

# 1929 Büyük Buhranı’nın Türkiye’ye Etkileri

- Ekonomik buhranla birlikte Türkiye’de, ham madde ve tarım ürünleri fiyatlarında düşüş yaşandı. Özellikle tarım ürünleri ihraç eden Türkiye’de döviz gelirleri azaldı. Dolayısıyla tarım üreticileri yoksullaşma sürecine girdi.
- 1929 Dünya Ekonomik Buhranı’nın etkisiyle tüm dünya ile eş zamanlı olarak 1933’ten itibaren devletçi politikalar ağırlık kazandı. Bu dönemde devletin ekonomiye müdahaleleri arttı ve tarımdan sanayiye doğru bir yönelme başladı.
    - Bu politikanın somut karşılığı, ham maddeleri Türkiye’den sağlanabilecek sanayinin kurulmasına yönelik I. Beş Yıllık Sanayi Planı’nın 1934’te uygulamaya konulması oldu.
- 1929’da dünya genelinde yaşanmış olan ekonomik bunalım, Türkiye’de özellikle ödemeler dengesinde açıklar ve parasal kriz olarak ortaya çıktı.
    - Buhranın etkisini azaltmak için 1929’da kurulan Millî İktisat ve Tasarruf Cemiyeti halkı tasarruflu olmaya ve yerli malı kullanmaya teşvik etti.
- Buhran sonrası dönemde para piyasasını belirleyebilmek için 1930’da Merkez Bankası kuruldu.
- Türk Parasını Koruma Kanunu TBMM’de kabul edildi. 1931’de ithalata kota konulması ve ihracatın denetlenmesi hakkında çıkan kanunla korumacılığın ilk adımları atıldı.
- 1931’den itibaren ithalattaki kota uygulamalarının yanında takas ve kliringe başvuruldu. Dış ticaret büyük ölçüde ikili antlaşmalarla ve kliring sistemiyle yürütüldü.
- “Kliring Sistemi“ uygulanmıştır.
    - **Yorum:** Dış ticarette uygulanan Kliring Sistemi, ticarette para kullanmak yerine malların takas edilmesi şeklinde bir uygulamadır. “Malını alanın malını almak” şeklinde de açıklanabilir. Bu sistemi uygulayan Türkiye, krize karşı ihracat oranını arttırmak istemiştir.
- Gümrük vergileri yükseltilmiştir.

# 1. Bes Yillik Kalkinma Plani

- Cumhuriyetin ilk büyük sanayi atılımıdır.
- Ekonomik kaynakların düzene sokulması ve devletçilik ilkesinin uygulanması bakımından da oldukça önemlidir.
- 1934 tarihinde yürürlüğe girmiştir.
- SSCB’nin 1928’de Birinci Beş Yıllık Kalkınma Planı’nı uygulamaya koyması dünya ekonomik krizinden fazla etkilenmemesi Türkiye’de ilgiyle karşılanmıştır.
- İncelemek amaçlı yapılan görüşmeler sonucunda SSCB, Türkiye2ye 8 milyon $ kredi verecekti. Bu para ile sanayileşme programında ihtiyaç duyulan malzeme ve makineler temin edilecekti. Antlaşmanın en önemli kısmı ise SSCB’nin bu plana yardım edecek olmasıydı.
- Plana göre 15 üretim kolunun geçmişi değerlendirdikten sonra bu üretim kollarının karşılaştıkları sorunlar ele alınmıştı. Ardından da kurulması planlanan işletmelerin yatırım tahminleri ile kuruluş yerlerini içermişti.
- Sanayi kuruluşunda tesis yerlerinin seçimi, dokuma sanayi, iplik sanayi, demir sanayi, kükürt, selüloz, kağıt, suni ipek, seramik, kimya, sünger, gül yağı, elektrifikasyon, enerji, altın ve petrol, jeoloji konularını kapsamaktadır.
- Sonuç olarak beş yılın sonuna gelindiğinde büyük oranda bu hedefler uygulanmıştır.