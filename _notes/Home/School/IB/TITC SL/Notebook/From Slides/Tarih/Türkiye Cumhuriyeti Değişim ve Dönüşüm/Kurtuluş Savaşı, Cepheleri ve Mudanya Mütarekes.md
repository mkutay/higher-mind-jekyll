# Kurtuluş Savaşı, Cepheleri ve Mudanya Mütarekesi

# Milli Mücadele Kronolojisi

![[/Screen Shot 2022-12-07 at 23.08.00.png]]

# Kurtuluş Savaşı’nda Cepheler

# Doğu Cephesi

I. Dünya Savaşı sürerken Rusya’da 1917 yılında **Bolşevik İhtilali** yaşanmış ve Rusya savaştan çekilmiştir. Bu süreçte Kafkaslar, Rusya’nın egemenliğinden çıkmış ve bölgede Azerbaycan, Gürcistan ve Ermenistan devletleri kurulmuşur. Bu yeni kurulan devletlerden Ermenistan, Doğu Anadolu topraklarında yaşayan Ermenilerin Wilson İlkeleri’ne dayanarak devlet kurmaları için çalışmalarda bulunmuştur: Doğu Anadolu topraklarında yaşayan Türk ve Müslüman halkı göçe zorlayıp Ermeni nüfusunu arttırmaya çalışmışlardır.

## Genaral Harbord Raporu

İtilaf Devletlerinden destek alan Ermeniler, Doğu Anadolu'da sayıca fazla olduklarını ve Türklerin Ermenileri katlettiğini iddia etmiştir. Bu gelişme üzerine ABD'den gelen Genaral Harbord önderliğindeki heyet, bölgede yaptığı incelemede *Ermeni iddialarının haksızlığını belgeleyen bir rapor* hazırlamıştır. Doğu Anadolu'da ve Kafkaslarda egemenlik kurmak isteyen İngiltere ise çıkarları gereği Ermenileri desteklemiş ve Genaral Harbord Raporu'nu dikkate almamıştır.

Ermenilerin Doğu Anadolu’da saldırıya geçmesiyle, *15. Kolordu Komutanı Kâzım Karabekir* önderliğindeki birlikler mücadeleyi yürütmüştür. Ermenilere karşı bu birlikler başarılı olunca Ermenistan Hükûmeti barış istemiş ve **Gümrü Antlaşması** imzalanmıştır.

## Gümrü Antlaşması

**Antlaşmanın Maddeleri:**

- Kars, Sarıkamış, Kağızman ve Iğdır Türk Hükûmeti'ne bırakılacaktır.
- Sınır, Aras Nehri ve Çıldır Gölü olacaktır.
- Ermenistan Hükûmeti, *Sevr Antlaşması'nı tanımayacak* ve Türkiye'ye karşı hiçbir düşmanca davranışta bulunmayacaktır.
- Ermenilerden Türklere karşı silah kullanmamış olanlar Türkiye'ye geri dönebileceklerdir.

**Antlaşmanın Önemi:**

- TBMM Hükümeti'nin *ilk askerî ve diplomatik başarısıdır*.
- Kars ve çevresi tekrar Türk Hükümeti'ne verilmiştir.
- Doğu Cephesi kapanmıştır ve askeri birlikler Batı Cephesi'ne kaydırılmıştır.
- Ermenistan ile sınırımız çizilmiştir.
- İlk defa *Türkiye* ibaresi bu antlaşmada kullanılmıştır.
- Ermenistan, TBMM Hükümeti'ni tanıyan ilk devlet olmuştur.

# Güney Cephesi

Mondros Ateşkes Anlaşması gereğince İngiltere'nin işgal ettiği Maraş, Urfa ve Antep, yapılan yeni antlaşma ile daha önce Adana'yı da işgal etmiş olan Fransa'ya bırakılmıştır.

**Ek Bilgi:** İngiltere ve Fransa I. Dünya Savaşı’ndan sonra yaptıkları antlaşmalar ile Orta Doğu topraklarını mandater bir şekilde paylaşmışlardır.

Fransızların Güney Anadolu’daki işgaline karşı direniş yapabilecek düzenli bir ordu olmadığı için halk, **Kuva-yı Milliye birlikleri** ile direnişte bulunmuş ve başarılı olmuştur. Bu direnişte şehirlerdeki örgütlenmeyi aşağıdaki kişiler sağlamıştır:

- Adana → Hoca Mehmet Efendi, Tayyar Rahmiye Hanım
- Maraş → Sütçü İmam
- Antep → Şahin Bey
- Urfa → Ali Saip Bey

## **Güney Cephesi’nin Sonuçları:**

- Kuvayımilliye birlikleri karşısında başarısız olan Fransızlar, Maraş ve Urfa'dan çekilmiştir.
- Fransa, 20 Ekim 1921 tarihinde imzalanan **Ankara Antlaşması** ile Antep ve Adana'dan da *çekilmiştir*.
- TBMM tarafından, Fransız işgallerine karşı üstün bir direniş gösteren; Antep’e *Gazi*, Maraş’a *Kahraman* ve Urfa'ya *Şanlı* unvanları verilmiştir.

# Batı Cephesi

- Önce Kuva-yı Milliye sonra ise düzenli ordu ile mücadele edilmiştir.
- Genel olarak Yunanların amacı, Ankara’yı ele geçirmek, mücadeleye son vermek, M. Kemal’i yakalamaktır.
- TBMM hükümetine Sevr’i kabul ettirmek için işgalleri genişletmişlerdir.
- Yunanlarla toplam beş savaş gerçekleşmiş, TBMM bir savaşta yenilmiş (Kütahya-Eskişehir), bir savaşta taarruz etmiştir (Büyük Taarruz).

## 1. İnönü Savaşı

Yunanlar Ankara'ya ulaşmak ve TBMM'yi dağıtmak için Bursa ve Uşak üzerinden Eskişehir’e ulaşarak saldırıya geçmiştir. Yunan ve Türk birlikleri arasında İnönü Ovası'nda yapılan mücadelede Yunanlar İngilizlerden destek almıştır.

İsmet Paşa komutasındaki Türk birlikleri başarılı bir savunma yaparak Yunanlar karşısında zafer kazanmış ve Yunanların Bursa'ya doğru çekilmesini sağlamışlardır.

**Ek Bilgi:** Yunanların saldırıya geçmesinde, düzenli ordu birliklerine katılmak istemediği için ayaklanma çıkaran Çerkez Ethem’in isyanı etkili olmuşur. Bu isyanı fırsat bilen Yunanlar saldırılarında başarısız olurken, Çerkez Ethem İsyanı da düzenli ordu birliklerince bastırılmıştır.

## **I. İnönü Savaşı Sonrası Yaşanan İç Gelişmeler**

### **İstiklâl Marşı'nın Kabulü (12 Mart 1921)**

I. İnönü Zaferi'nden sonra Türk halkı arasında **millî duyguları** ön plana çıkarmak amacıyla millî marş hazırlama çalışmaları başlamıştır. Bu çalışmalar neticesinde Mehmet Akif Ersoy'un yazdığı İstiklâl Marşı, millî marş kabul edilmiştir.

I. İnönü Savaşı’ndan sonra, TBMM’nin kendine olan güveni ve devlet kurma azmi arttı. Devletin temel organlarını oluşturmak üzere, *milli egemenlik*, *güçler birliği*, *meclisin üstünlüğü*, *tek meclis* ve *meclis hükümeti* ilkelerine dayanan yeni bir anayasa kabul edildi (1921).

## **I. İnönü Savaşı Sonrası Yaşanan Dış Gelişmeler**

### Londra Konferansı

**İtilaf Devletlerinin Konferansı Toplama Amaçları:**

- TBMM ordularının I. İnönü Savaşı’nı kazanması üzerine mevcut durumu görüşmek.
- Güney Cephesi'nde Fransızlara karşı Kuva-yı Milliye birliklerinin üstün direniş göstermesi üzerine mevcut durumu görüşmek.
- Yunan birliklerinin toparlanması için zaman kazandırmak.

**TBMM Hükümeti'nin Konferansa Katılma Nedenleri:**

- Türk milletinin **tek yasal temsilcisi** olduklarını göstermek.
- **Misak-ı Millî'yi** dünya kamuoyuna **duyurmak.**
- Türklerin **barış yanlısı** olduğunu kanıtlamaktır.

**TBMM Hükümeti'nin İtilaf Devletlerinden İstekleri:**

- Misak-ı Millî'nin kabul edilmesi.
- Kapitülasyonların kaldırılması
- İzmir'deki Yunan işgalinin sonlandırılması.

**Konferansın Sonuçları:**

- İtilaf Devletleri, TBMM Hükümeti'ni tanımıştır.
- İtilaf Devletleri arasında görüş ayrılıkları artmıştır.
- TBMM’nin barıştan yana olduğu kanıtlandı ve İtilaf Devletleri’nin aleyhteki iddiaları çürütülmüştür.
- Osmanlı yönetimi, TBMM’nin gücünün önemini anlamıştır.
- Batılıların Sevr’den taviz verebileceği anlaşılmıştır.
- Rusların TBMM’ye yönelik kuşkuları ortadan kalkmış; Sovyet Rusya, TBMM ile **Moskova Antlaşması’nı** imzalayarak Misak-ı Milli’yi kabul etmiştir.
- Batılıların ulusal bağımsızlığımızı tanımak istemedikleri; dolayısıyla silahlı mücadelenin sürdürülmesi gereği açığa çıkmıştır.
- Yunan kuvvetleri tekrar saldırıya geçmek üzere toparlanma fırsatı bulmuşlardır.

### Türk-Afgan Dostluk Antlaşması (1 Mart 1921)

- TBMM Hükûmeti, Millî Mücadele döneminde Afganistan ile kurulan iyi ilişkilerini resmî bir antlaşma ile pekiştirmiştir.
- TBMM’yi tanıyan ilk Müslüman devlettir.
- Rusya üzerinden altın ve para yardım göndermiştir. Fakat bu yardımların sadece 1/5’i Türkiye’ye ulaşmıştır, Rusya gelen kaynakların bazılarını kendisi için almıştır.

### **Moskova Dostluk Antlaşması**

- Önemi, TBMM Hükûmeti'ni ilk kez **büyük bir devlet tanımış** ve Doğu sınırımız büyük ölçüde belirlenmesi ve Sovyet Rusya'dan askerî ve maddi yardım alınmasıdır.
- Misak-ı Milli’den ilk taviz olan Batum, Rusya’nın himayesi altında olan Gürcistan’a bırakılmıştır.

****Sovyet Rusya'nın TBMM Hükümeti'ne Yakınlaşmasının Sebepleri:****

- Sömürgeciliğe karşı olan Sovyet Rusya ile TBMM Hükümeti'nin düşmanlarının aynı olmasıdır.
- Sovyet Rusya'nın **güney sınırını korumak** istemesidir
- Sovyet Rusya'nın komünizm rejimini yaymak istemesidir.
- TBMM Hükümeti'nin, Londra Konferası'nda İtilaf Devletlerine taviz vermemesidir.

**Antlaşmanın Maddeleri:**

- Sovyet Rusya, Misak-ı Millî’yi tanımıştır. Birisinin tanımadığı antlaşmayı diğeri de tanımayacağı belirtilmiştir.
    - **Yorum:** Dış politikada birliktelik olduğu gösterilmiştir.
- Çarlık Rusya’sı ile Osmanlı Devleti arasında imzalanan bütün antlaşmalar geçersiz sayılmıştır.
    - **Yorum:** Her iki ülkenin de yıkıldığı belirtilmiştir.
- Sovyet Rusya, kapitülasyonların kaldırılmasını kabul etmiştir.
    - **Yorum:** İlk kez kapitülasyonlar kaldırılmıştır.
- Sovyet Rusya, Batum’un Gürcistan’a verilmesi şartıyla TBMM Hükûmeti’nin Gürcistan ve Ermenistan ile yapacağı antlaşmaları kabul edecektir.
    - **Yorum:** İlk kez Misak-ı Millî’den taviz verilmiştir.

## 2. İnönü Savaşı

- Türk ordusu savaştan zaferle ayrılmıştır.
- İtalya, işgal ettiği Antalya, Konya ve Muğla'dan çekilmeye başlamıştır.
- Fransa, Zonguldak'taki işgaline son vermiş ve TBMM ile anlaşma ortamı aramıştır.
- TBMM'ye olan güven ve düzenli orduya olan katılım artmıştır.
- “Siz orada yalnız düşmanı değil, milletin makus talihini de yendiniz”. ~Halk

## Eskişehir-Kütahya Savaşları

Yunanlar, İngiltere'den aldığı destekle tekrar saldırı hazırlıklarına başlamış ve Türk ordusunun yorgun düşmesini fırsat bilerek 10 Temmuz 1921'de taarruza geçmişlerdir. Bu taarruz karşısında Türk ordusunun direnişte zorlanması üzerine, Mustafa Kemal ordunun Sakarya Irmağı'nın doğusuna çekilmesi emrini vermiştir.

**Savaşın Sonuçları:**

- Bu savaş ile Yunanlar; Bilecik, Eskişehir, Afyon ve Kütahya'yı ele geçirmiştir.
- Yenilgiden Mustafa Kemal, sorumlu tutulmuş ve mecliste Mustafa Kemal’e olan muhalefet artmıştır.
- Yunanların, Ankara'yı işgal etme ihtimaline karşı meclisin Kayseri'ye taşınması gündeme gelmiştir. Fransa, TBMM ile yapmaya çalıştığı antlaşmayı bekletmeye almıştır.

### Maarif Kongresi

Eskişehir - Kütahya Savaşlarının en sıkıntılı geçtiği dönemde, 15 Temmuz 1921 tarihinde Ankara’da Maarif Kongresi toplanmıştır. Kongre, ilk ve orta eğitim kademelerinin eğitim hedefleri ve programlarını görüşmek amacıyla organize edilmiştir.

**Yorum:** Mustafa Kemal’in savaş sırasında gelecekteki **eğitimin temellerinin** atıldığı bir kongreyi toplaması eğitime verdiği önemi göstermektedir.

### Başkomutanlık Kanunu

- Meclis M. Kemal’e 3 aylığına **Başkomutanlık** yetkisi vermiştir. (5 Ağustos 1921)
    - **Ek Bilgi:** Mustafa Kemal, Başkomutanlık görevine getirilince Amasya Genelgesi'nden sonra istifa ettiği askerlik görevine geri dönmüştür.
- Mustafa Kemal kendisine verilen başkomutanlık yetkisi ile Tekâlifimilliye Emileri'ni yayımlamıştır. Bu emirler ile Sakarya Irmağı'nın doğusuna çekilmiş olan Türk ordusunun ihtiyaçlarını karşılamak amaçlanmıştır. (7-8 Ağustos 1921)

### **Tekalifi-i Milliye**

Her aile; birer kat çamaşır, bir çift çorap ve çarık, bez, patiska, pamuk, yün ve kumaşın %40’ını, gıda maddelerinin (buğday, saman, un, arpa) %40’ını, benzin, motorin, lastik, kablo, pil ve telin %40’ını, deve, öküz, at ve katırların %20’sini paraları sonra ödenmek üzere kurulan komisyona teslim edeceği belirtilmiştir.

Herkes elindeki araçlarla ayda bir kez 100 km’yi geçmemek şartıyla ordu mallarını ücretsiz taşıyacaktır.

Halk elinde bulundurduğu bütün silah ve cephaneyi komisyona teslim edecektir.

Demirci, marangoz ve döküm ustaları ordunun emrine girecektir.

## Sakarya Meydan Muharebesi

“Hattı müdafaa yoktur sathı müdafaa vardır. O satıh bütün vatandır. Vatanın her karış toprağı vatandaş kanıyla ıslanmadıkça terk olunamaz” ~M. Kemal

**Savaşın Önemi ve Sonuçları:**

- Türk ordusunun, II. Viyana Kuşatması'ndan (1683) beri süre gelen geri çekilme süreci sona ermiş ve Türklerin ilerleyişi başlamıştır.
- TBMM tarafından Mustafa Kemal'e *Gazi* unvanı ve *Mareşallik* rütbesi verilmiştir.
    - İtalya: İşgal ettiği Anadolu topraklarını tamamen boşaltmıştır.
    - Yunanistan: Elinde kalan yerleri koruyabilmek için savunma hattı oluşturmuştur.
    - İngiltere: TBMM Hükûmeti'ne Sevr Antlaşması'nın bazı maddelerini yumuşatarak kabul ettirmeye çalışmıştır.
    - Fransa: TBMM Hükûmeti ile Ankara Antlaşması’nı imzalamıştır.
- Sakarya Zaferi'nin ardından Sovyet Rusya denetiminde olan Azerbaycan, Ermenistan ve Gürcistan ile **Kars Antlaşması** imzalanmıştır.
- Fransa ile **Ankara Antlaşması** (21 Ekim 1921) imzalanmıştır. İlk kez bir itilaf devleti TBMM’yi tanımıştır. Antlaşmaya göre;
    - Fransa işgal ettiği Güneydoğu Anadolu topraklarından çekilecektir.
    - Özel bir yönetim kurulması şartıyla İskenderun-Hatay, Fransız mandasındaki Suriye'ye verilecektir. (Misak-ı Millî’den ikinci taviz)
    - Süleyman Şah türbesi çevresinde Türk askeri nöbet tutacak ve Türktoprağı sayılacak.

## Büyük Taarruz

- Taarruzdan önce TBMM Dışişleri bakanı Yusuf Kemal Bey, olayı barışçıl yollardan çözmeye çalışmış ancak işe yaramamıştır.
- “Ordular ilk hedefiniz Akdeniz’dir. İleri!” ~M. Kemal

**Büyük Taarruz ve Başkomutanlık Meydan Savaşı'nın Sonuçları:**

- İşgalci devletler, 18 Eylül 1922 tarihinde Batı Anadolu'yu tamamen boşaltmıştır.
- Kurtuluş Savaşı'nın askeri safhası sona ermiştir.
- İtilaf Devletleri, bu zafer sonrasında TBMM'ye ateşkes önerisinde bulunmuştur.

# Mudanya Ateşkes Görüşmeleri (3-11 Ekim 1922)

İtilaf Devletlerinin yeni bir savaşı göze alamayıp, ateşkes istemesinde;

- Yunanistan'ın yenilgi alması etkili olmuştur.
- Fransa ve İtalya'nın Anadolu'dan çekilmesiyle İngiltere’nin yalnız kalması etkili olmuştur.
- İngiliz dominyonlarının İngiltere’ye destek vermemesi etkili olmuştur.
- Sovyet Rusya’nın savaş devam ederse Türklerin yanında yer alacağını belirtmesi etkili olmuştur.

---

- Yunanlar 15 gün içerisinde Meriç Nehri sınır olmak üzere Doğu Trakya’yı boşaltacaktır.
    - **Yorum:** Bu madde ile Doğu Trakya savaş yapılmadan kurtarılmıştır.
- Boşaltmanın tamamlanmasından sonra 30 gün içinde Doğu Trakya İtilaf Devletlerince TBMM Hükümeti'ne devredilecektir.
    - **Yorum:** Bu madde ile Yunanların işgal ettiği yerlerden çekilmesinde İtilaf Devletleri garantör olarak belirlenmiştir.
- Yunanların boşalttığı bölgeye güvenliği sağlamak için 8 bin kişiyi aşmayan Türk jandarma birliği gönderilecektir.
- İstanbul ve Boğazlar TBMM Hükümeti'ne bırakılacak ancak İtilaf kuvvetleri barış antlaşması imzalanana kadar İstanbul’da kalabileceklerdir.
    - **Yorum:** Bu madde ile İstanbul ve Boğazlar savaş yapılmadan kurtarılmıştır. Ayrıca ateşkeste Osmanlı Devleti'nin başkenti olan şehrin, TBMM Hükümeti'ne bırakılması Osmanlı Devleti’nin hukuken sona erdiğinin kanıtıdır.

# Saltanatın Kaldırılması

## **Nedenleri**

- Saltanat sistemi milli egemenlik düşüncesine uygun olmaması.
- Kurtuluş Savaşı’nın Ankara Hükümeti tarafından kazanılmasına rağmen Lozan Konferansına İstanbul Hükümeti de çağırılmıştır. Bu durum Milli İrade’ye ve milli egemenliğe karşı bir tehlike olarak görülmesi.
- İstanbul Hükümeti’nin Kurtuluş Savaşı esnasında Milli Mücadele’ye karşı fetva çıkartması, İngiliz uçaklarıyla Anadolu’ya havadan Milli Mücadele’yi kötüleyen kağıtlar bırakarak Milli İrade’ye ve ulusal egemenliğe karşı bir tehlike olduğu düşüncesi Büyük Millet Meclisi Hükümetinin İstanbul Hükümeti’nin de destek aldığı İtilaf Devletleri’ne karşı kesin bir zafer kazanmış olması İstanbul Hükümeti’nin artık söz sahibi olmadığını göstermiştir.
- Ülkede iki ayrı yönetimin bulunması ülke yönetiminde, uluslararası konferanslarda ve ülke hakkında alınacak kararlarda fikir ayrılığı oluşturacağından ve zorluk çıkaracağından dolayı saltanatın kaldırılmasını uygun görmüştür.

## **Sonuçları**

- 600 yıllık Osmanlı Hanedanı’nın hükümdarlığı resmen sona ermiştir.
- Milli irade ve cumhuriyet şekli yönetimin önündeki tüm engeller ortadan kaldırılmıştır.
- Ülkedeki iki yönetimden biri ortadan kaldırıldı. Böylece ülkenin tek temsilcisi ve yöneticisi TBMM oldu. Tüm yetkiler TBMM’ye, yani halka geçti. İki başlılık sona erdi.
- Saltanat makamındaki hükümdarlar saltanatın yanında aynı zamanda **Hilafet makamına** da sahiplerdi. Saltanat makamı ortadan kaldırılınca Hilafet makamı ile ülkeyi yönetme yetkisine sahip olan kişi aynı kişi olmaktan çıktı. Yönetim artık TBMM’deydi. Böylece din ve devlet işleri birbirinden ayrılarak **laik** bir ülke yolunda ilk adım atılmış oldu.

# Lozan Barış Antlaşması

TBMM Hükümeti Lozan Konferansı’na katılarak; Misak-ı Millî’yi gerçekleştirmeyi, Türkiye’de bir Ermeni Devleti’nin kurulmasını engellemeyi, kapitülasyonları kaldırmayı, Türkiye ile Yunanistan arasındaki sorunları (Doğu Trakya, Ege Adaları, nüfus değişimi, savaş tazminatı) çözmeyi ve Türkiye ile Avrupa devletleri arasındaki sorunları (ekonomik, siyasal, hukuksal...) çözmeyi amaçlamış, Ermeni yurdu ve kapitülasyonlar hakkında anlaşma sağlanamazsa görüşmeleri kesme kararı almıştır.

Mudanya Ateşkes Antlaşması’nın imzalanmasından sonra İtilaf Devletleri, 28 Ekim 1922’de TBMM Hükümeti’ni Lozan’da toplanacak olan barış konferansına davet etmişlerdir. Mustafa Kemal Paşa, Mudanya görüşmelerinde başarılı olan İsmet Paşa’nın Lozan’a baştemsilci olarak gönderilmesini uygun buldu. İsmet Paşa Dışişleri Bakanlığı’na getirildi ve çalışmalar hızlandırılmıştır.

İtilaf Devletleri Lozan’a İstanbul Hükümeti’ni de davet ettiler. Bu duruma tepki gösteren TBMM, 1 Kasım 1922’de saltanatı kaldırmıştır.

- **Tüm Konular Dâhil Olmak Üzere Katılan Devletler:** TBMM, İngiltere, Fransa, İtalya, Yunanistan, Japonya ve Yugoslavya.
- **Boğazların Durumu ile İlgili Katılan Devletler:** Sovyet Rusya ve Bulgaristan.
- **Trakya Sınırı ile İlgili Konunun Görüşülmesine Katılan Devlet:** Bulgaristan.
- **Ekonomik Konular ile İlgili Katılan Devletler:** Belçika ve Portekiz.
- **Gözlemci Olarak Katılan Devlet:** ABD.

TBMM; Ermeni yurdu, kapitülasyonlar ve Misak-ı Millî Kararlarında taviz vermemeye çalışmıştır. Boğazlar, Irak sınırı, Hatay, İstanbul’daki Fener Rum Patriği ve Ege Adaları konusunda istediği sonucu elde edememiştir.

## Sınırlar

Lozan’da Türkiye’nin **Suriye sınırı** 1921 yılında Fransa ile imzalanan Ankara Antlaşması’na göre belirlenmiştir. Hatay ve İskenderun Fransızların denetimine bırakılarak Misak-ı Millî sınırlarından taviz verilmiştir.

**Irak sınırı** Türkiye ile İngiltere arasında sorun olmuştur. Musul-Kerkük sorunundaki anlaşmazlıktan dolayı sınır belirlenememiştir. Sınırın daha sonra TBMM ile İngiltere arasında yapılacak olan ikili görüşmelerle belirlenmesine karar verilmiştir. Dolayısıyla Irak sınırı Lozan’da çözümlenememiştir.

**Doğu Sınırı**, Kars Antlaşmasındaki gibi kalacak

**Türkiye ile Yunanistan arasındaki sınır**, Mudanya Ateşkesi ile belirlenen Meriç nehri olarak kabul edilmiştir. Bozcaada ve İmroz adalarının Türkiye’de kalması, Midilli, Sakız, Sisam adalarının Yunanistan’a bırakılması, fakat bu adalarda Yunanistan’ın asker bulundurmaması, On iki Ada’nın İtalya’ya bırakılması kabul edilmiştir.

## Kapitülasyonlar

TBMM, taviz vermemiş ve tamamen kaldırmıştır. Tam bağımsızlık ilkesi gerçekleştirilmiştir.

## **Patrikhane Meselesi**

Patrik İstanbul’dan çıkarılmaya çalışılmış ancak çıkarılamamıştır. Elindeki tüm siyasi yetkiler alınmıştır.

## Boğazlar

Misak-ı Millî’ye aykırıdır. Başkanı Türk olan bir Boğazlar Komisyonu kurulmuştur.

## Savaş Tazminatı

TBMM tazminat talep etmiş ve Karaağaç’ı Yunanlardan almıştır.

## Dış Borçlar

Ülkeler arasında paylaştırılmış, TBMM üzerine düşeni ödemeyi kabul etmiştir.

## Azınlıklar

Tüm azınlıklar Türk vatandaşı kabul edilmiştir.

**Nüfus Mübadelesi:** İstanbul’daki Rumlar, Batı Trakya’daki Türkler hariç nüfus değiş tokuşu gerçekleştirilecektir.

## Yabancı Okullar

Türkiye’deki yabancı okulların bağlı bulunacakları rejim Lozan’da bir esasa bağlanmıştır. Buna göre, yabancı okullar Türk kanunlarına ve diğer okulların bağlı bulundukları tüzük ve yönetmelik hükümlerine uyacaklardır. Türk hükümeti bu okulların öğrenimini düzenleyecektir. Lozan Antlaşması’ndan sonra Türkiye’de kurulmuş olan yabancı okullar Türk Milli Eğitimi’ne bağlanmış ve kontrol altına alınmıştır

---

| Sevr Antlaşması | Lozan Antlaşması |
| --- | --- |
| İtilaf Devletleri’nin gemileri boğazlardan serbestçe geçebileceklerdir. Boğazların yönetimi Türklerin bulunmadığı bir komisyona verilecektir. | Türkiye başkanlığında kurulacak uluslararası bir komisyon, Boğazlardan geçişleri düzenleyecektir. |
| İzmir ve Ege Bölgesi’nin büyük bölümü ile Doğu Trakya, Yunanistan’a verilecektir. | Türkiye ile Yunanistan arasındaki sınır Meriç Nehri olarak kabul edilecek, Yunanistan savaş tazminatı olarak Meriç Nehri’nin batısındaki Karaağaç’ı Türkiye’ye verecektir. |
| Adana, Sivas, Kayseri ve Malatya’yı içine alan bölge ile Suriye, Fransa’ya verilecektir. | Türkiye-Suriye sınırı, Fransızlarla imzalanan 20 Ekim 1921 tarihli Ankara Antlaşması’nda olduğu gibi kabul edilecektir. |
| İtilaf Devletleri kapitülasyonlardan yararlanabilecektir. | Kapitülasyonlar tamamen kaldırılacaktır. |
| Türk ordusundaki asker sayısı ile savaş malzemesi sınırlandırılacaktır. | Boğazların her iki yakası askerden arındırılacak, bunun dışında ordu ile ilgili herhangi bir sınırlama getirilmeyecektir. |
| Gayrimüslimlerin hakları genişletilecektir. | Ülkede yaşayan gayrimüslimler Türk vatandaşı kabul edilecektir. |