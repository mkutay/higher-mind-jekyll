# İkinci Dünya Savaşı Öncesi

![[/Screen Shot 2023-03-12 at 15.06.37.png]]

# 2. Dünya Savaşının Nedenleri

- I. Dünya Savaşı sonrası yenen devletlerin barış yerine kendi çıkarlarını düşünerek yenilen devletlere siyasi, ekonomik, askeri alanda ağır şartlar içeren antlaşmalar imzalatmışlardır.
- İmparatorlukların yıkılmasıyla dengelerin değişmiştir.
- Bozulan dengeleri tekrar sağlamak isteyen İtilaf Devletleri'nin kendi çıkarlarına uygun dil, ırk, kültür unsurunu göz ardı ederek milli devletler kurdurmuşlardır (azınlık sorunu).
- 1929 Dünya Ekonomik Buhranı
- Totaliter rejimlerin yayılmacı politikalar izlenmiştir (Almanya, İtalya, Japonya).
- Aşırı milliyetçi devlet arasında ittifak anlaşmalarının yapılmıştır. (Almanya - İtalya - Japonya)
- Milletler Cemiyeti'nin dünya barışını korumada yetersiz kalmıştır.
- Devletler arasında yaşanan hammadde ve pazar sorunu yer almıştır.
- Devletler arasında yaşanan silahlanma yarışlarının hızlanması da etkili olmuştur.

# 2. Dünya Savaşı Öncesi Devletlerin Genel Durumu

## Japonya

1860’lı yıllardan itibaren Meiji Restorasyonu’nu gerçekleştirmiş ve modern bir devlet kurmuştur. Benimsediği politika **Ortak Refah Alanı**’dır.

- I. Dünya Savaşı sırasında Avrupalı Devletler'in birbirleriyle savaşmasından yararlanan Japonya; yayılmacı bir politika izleyerek Almanya'nın Pasifik adalarını işgal etmiştir.
- Çin'den ekonomik anlamda birçok ayrıcalık elde ederek siyasi ve ekonomik gücünü artırmış böylece Uzak Doğu'nun en güçlü devleti haline gelmiştir.
- İlerleyen süreçte hammadde ihtiyacını karşılamak isteyen Japonya'nın, Çin ve Mançurya'ya egemen olmak istemesi üzerine çıkarlarını düşünen Avrupalı Devletler, Japonya'ya karşı birtakım önlemler alma yoluna gitmişlerdir.
- İlk olarak 1922'de **Washington Deniz Silahsızlanması Konferansı** ile Japonya'nın deniz gücünü sınırlandırılmış böylece Çin'e yönelik tehditleri azaltmayı amaçlanmıştır.
- 1920'lerin sonunda Japonya'da; Liberal hükümetin yerine askeri destekli hükümetin iktidara gelmesi ayrıca 1929 Dünya Ekonomik Buhranı, Japonya'nın politikasını sertleştirmesine neden olmuştur.
- 1931'de Mançurya'yı işgal ederek Çin'e yönelen Japonya, Asya'daki faaliyetlerinde serbest kalmak amacıyla 1933'te Milletler Cemiyeti'nden; 1934'te Washington Antlaşmasından çekilmiş aynı zamanda "Asya Asyalılarındır" diyerek Avrupalı Devletlere tepki göstermiştir.
- 1937'ye kadar Japonya'nın yayılmacı politikası karşısında tepkisiz kalan İngiltere ve ABD; bu dönemde Japonya'nın Çin'e saldırması üzerine Çin'e yardım yaparak Japonya'nın bu faaliyetlerini önlemeye çalışmışlardır. Ancak 1938'e gelindiğinde Japonya, doğu ve orta Çin'in topraklarını ele geçirmeyi başarmıştır.
- II. Dünya Savaşı Japonya'nın, Batılıların doğu Asya'dan atılmasını öngören "Yeni Düzen"i ilan etmesi ve emperyalist tutumu nedeniyle Uzak Doğu'ya da sıçramıştır.

## İtalya

- I. Dünya Savaşı sonunda amacına ulaşamayan İtalya'da, milliyetçilik düşüncesinin güçlenmesi faşist lider Mussolini'yi iktidara taşımıştır. İktidara gelen Mussolini "Roma İmparatorluğu'nun yeniden kurulması" idealiyle yayılmacı bir siyaset izlemeye başlamıştır.
- 1924 yılında İtalya Yunanistan'a ait Korfu Adasını işgal etmiştir.
- 1924'te Arnavutluk'un iç sorunlarından yararlanan İtalya; ekonomik ve siyasi destek ile Arnavutluk'u nüfuzu altına almıştır.
- İtalya'nın yayılmacı bir siyaset izlemesi Fransa'yı rahatsız etmiştir. Bu durum karşısında İtalya, Almanya'ya yaklaşmış, İngiltere ise İtalya'yı Fransa'ya karşı bir denge unsuru olarak gördüğünden 1935'e kadar İngiltere ve İtalya arasında ilişkiler iyi bir şekilde devam etmiştir.
- 1929 Ekonomik Buhranı'nın etkisi hammadde ihtiyacı ve uluslararası ortamın yayılmacılığa müsait olması İtalya'yı Habeşistan'ın işgali konusunda harekete geçirmiş 1934'te başlayan Habeşistan saldırısı 1936'da işgalle sonuçlanmıştır.

## Almanya

- I. Dünya Savaşı'nın sonuçları, 1929 Dünya Ekonomik Buhranı'nın getirdiği sıkıntılar, Hitler'i iktidara taşımıştır. Hitler'in iktidara gelmesinin ardından, Alman dış politikası yeniden şekillenmiştir.
- Hitler'in dış politikası; Versay Antlaşması'nın getirdiği kısıtlamalardan kurtulmak, Almanya'nın sınırları dışında yaşayan bütün Almanları, Almanya çatısı altında toplayarak ulus devlet ilkesini gerçekleştirmek, Hayat Sahası düşüncesini gerçekleştirmek, Hayat Sahası (Lebensraum): Almanya topraklarının Alman nüfusu için yeterli olmadığını öne sürerek Almanya'nın Avrupa'da yayılma politikasının bir gerekçe olarak kabul edilmesi sonucunda ortaya çıkan bir kavramdır.
- Hitler bu hedeflerine ulaşmak için şunları yaptı;
    - Gizlice silahlanmaya başlayarak Ekim 1933'te Silahsızlanma Konferansı'ndan ve Milletler Cemiyeti'nden çekilmiştir.
    - 1934'ten itibaren kara, deniz, hava kuvvetlerini güçlendirme çalışmalarını başlatmıştır.
    - 1 Mart 1935'te Versay Antlaşma'sıyla Fransa'ya bırakılan Saar bölgesini halk oylamasıyla Alman yönetimine almıştır.
    - Modern silah, araç ve gereç yapımına önem vererek asker sayısını artırmıştır.
    - 7 Mart 1936'da askerden arındırılan Ren Bölgesi'ne asker çıkarmıştır.
    - 13 Mart 1938'de Avusturya ile birleştiğini ilan ederek burayı ilhak etmiş (Anshluss Olayı)
    - Almanları bileştirmeyi amaçlayan Hitler'in Çekoslovakya'ya saldırması üzerine 29 Eylül 1938 Münih Konferansı'nı toplayan Avrupalı Devletler Çekoslovakya'da Almanların bulunduğu Südet bölgesini Almanya'ya bırakma kararını Çekoslovakya'ya kabul ettirmişlerdir.
    - İtalya ile Çelik Pakt kurmuştur.

---

![[/Screen Shot 2023-03-12 at 15.21.20.png]]

![[/Screen Shot 2023-03-12 at 15.21.46.png]]

---

## İngiltere

- I. Dünya Savaşı’ndan en karlı çıkan devlettir. Almanların SSCB’ye karşı kendisine yakınlaşacağını düşünmüştür.

### Yatıştırma Politikası

II. Dünya Savaşı'na giden dönemde İngiltere Başbakanı Chamberlain'la özdeşleşen politikadır. Hitler'in esas ilgi alanının doğuda olduğuna inanan Chamberlain, SSCB'ye karşı Almanya'nın kendileriyle iş birliğine gireceğini düşünüyordu. Chamberlain, Münih Antlaşması ile Südet'i alan Hitler'in artık durarak kazandıklarını elinde tutmaya çalışacağını tahmin etti. Fakat 15 Martta Almanya, az sayıda Alman'ın yaşadığı Çekoslovakya'yı işgale başlayınca yatıştırma politikası sona erdi.

## ABD

I.Dünya Savaşı’nda Paris Barış Konferansı’nda Milletler Cemiyeti’nin kurulması üzerine tekrardan Monroe Politikasına dönmüştür.

## Fransa

Almanya’nın güçlenmesinden endişe etmiş, Maginot Hattı denilen savunma hattını oluşturmuştur.

---

![[/Screen Shot 2023-03-12 at 15.23.12.png]]

---

| Müttefik: Fransa | Vichy hükümetinin lideri Mareşal Petain. İngiltere’deki Fransız direniş hareketi lideri Charles de Gaulle. |
| --- | --- |
| Müttefik: İngiltere | 1940’a kadar Neville Chamberlain. Temmuz 1945’e kadar Winston Churchill. 1925’ten sonra Clement Attlee. |
| Müttefik: ABD | Nisan 1945’e kadar Franklin Roosevelt. 1945’den sonra Harry S. Truman. |
| Müttefik: SSCB | Joseph Stalin |
| Mihver: Almanya | Adolf Hitler |
| Mihver: İtalya | Benito Mussolini |
| Mihver: Japonya | İmparator Hirohito |

![[/Screen Shot 2023-03-12 at 15.28.36.png]]

![[/Screen Shot 2023-03-12 at 15.28.45.png]]

---

# İkinci Dünya Savaşının Başlaması

- Almanya'nın Versay'la serbest şehir statüsüne geçirilen Danzig'i, Polonya'dan istemesi ve Polonya'nın vermemesi üzerine Almanya'nın 1 Eylül 1939'da Polonya'ya saldırısıyla II. Dünya Savaşı başlamıştır.
- Almanya'nın Polonya'ya saldırısının ardından Almanya'yı ekonomik açıdan zor durumda bırakmak isteyen İngiltere ve Fransa Norveç üzerinden Almanya'ya gelen kömür cevherinin gelişini engellemek için Norveç kıyılarını mayınlamışlardır.
- Savaşın başlamasının ardından, İtalya'nın 1942 yılı sonuna kadar savaşa girmeyeceğini bildirmesi üzerine Almanya; SSCB'ye yaklaşarak 23 Ağustos 1939'da SSCB ile "Saldırmazlık Paktı'nı" imzalamıştır. Böylece Polonya iki ülke arasında paylaştırılmıştır.
- SSCB'nin Almanya ile yakınlaşmasından rahatsız olan İngiltere ve Fransa, SSCB ile tüm ilişkilerini kesmiş böylece devletler arasında bloklaşmalar başlamıştır.

Sovyetler Birliği, Birinci Dünya Savaşı sonunda kaybettiği Baltık topraklarını tekrar ele geçirmek için bu bölgeye yönelmiştir. 27 Eylül 1939'da Estonya'dan kendisine deniz ve hava üsleri verilmesini istemiştir. Bu isteğin geri çevirilmesi halinde, ülkenin işgal edileceğini bildirmiştir. Bunun üzerine, Estonya, Sovyetler Birliği ile 28 Eylül 1939'da karşılıklı yardım antlaşması imzalamak zorunda kalmıştır. Sovyetler Birliği, bu antlaşmayla Estonya'da deniz, kara ve hava üslerine sahip olduktan sonra, 5 Ekim'de Letonya, 12 Ekim 1939'da Litvanya ile imzaladığı karşılıklı yardım antlaşmalarıyla, bu ülkelerde de üsler elde etmiştir. Baltık Denizi'nin doğu kıyılarını nüfuzu altına alan Sovyet Birliği, Finlandiya'dan da üsler istemeye başlamıştır. Sovyetler Birliği, Finlandiya'nın istekleri kabul etmemesi üzerine, 30 Kasım 1939'da bu ülkeye saldırmıştır. Sovyetler Birliği, bu ülkeden önemli ölçüde toprak kazanmış, üs kurma hakkı elde etmiştir. Bu olayla, Sovyetler Birliği, Baltık kıyılarına iyice yerleşmiştir.

Almanya, kısa vade de Sovyetler Birliği ile bir çatışmayı da göze almamıştır. Hatta, bu ülkeyi Üçlü Pakt'a alarak dünyanın paylaşılmasına onları da ortak etmek istemiştir. Bu amaçla, 12-13 Kasım 1940'da Sovyet Dışişleri Bakanı Molotov Berlin'e davet edilmiştir. Ancak bu görüşmelerde, Hitler, Sovyetlere İran ve Hindistan'ı alarak Hint Okyanusuna çıkmalarını önermiştir. Oysa, Sovyetler Birliği, Finlandiya, Bulgaristan ve Boğazlar'a dayalı olarak çeşitli isteklerde bulunmuştur. Görüşmelerin başarısızlığa uğraması nedeniyle Sovyetler Birliği ve Almanya'nın arası açılmaya başlamıştır.

Almanya'nın kısa bir süre içinde çeşitli cephelerde büyük başarılar elde etmesi, Hitleri daha büyük amaçlar belirlemesine ve gerçekleştirmeye yöneltmiştir. Nitekim, Almanlar, 22 Haziran 1941'de savaş ilan etmeksizin Sovyetler Birliği'ne saldırmıştır. Ancak, Sovyet halkının direnişi üzerine Almanlar, Leningrad'ta durdurulmuştur. Almanya'nın Sovyetler Birliği'ne saldırması üzerine, Sovyetler ile İngilizler arasında 12 Temmuz 1941'de Ortak Hareket Antlaşması imzalanmıştır. Bununla iki devlet, Almanya'ya karşı birbirini desteklemeyi, bütün güçleriyle birbirlerine yardım etmeyi ve Almanya ile ayrı ayrı mütareke ve barış antlaşması imzalamamayı kararlaştırmışlardır. Bununla birlikte, 4 Aralık 1941'de Sovyetler Birliği ve Polonya arasında Dostluk ve Yardım Paktı adı verilen bir antlaşma imzalanmıştır.

Bu antlaşmayla müttefikler, Sovyetlerin Doğu Avrupa'da Almanları durdurması ve baskı altına almasını hedeflemişlerdir. Bununla birlikte, Sovyet lideri Stalin de, Alman saldırılarını durdurmak için kapitalist ülkelerdeki düzeni yıkmayı hedefleyen Üçüncü Enternasyonelin lağv edilmesini sağlamış, bolşevik ilkeleri bir yana bırakmış, ulusalcılığı ve dini ön plana çıkarmıştır. Halkı da, faşizmle mücadeleye çağırmıştır. Sovyet yöneticileri, içte ve dışta sağladıkları destekle uzun süre Alman kuşatmasına karşı koymuşlardır.