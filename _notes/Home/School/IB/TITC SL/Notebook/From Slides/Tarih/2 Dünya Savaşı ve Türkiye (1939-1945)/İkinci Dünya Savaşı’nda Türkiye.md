# İkinci Dünya Savaşı’nda Türkiye

![[/Screen Shot 2023-03-17 at 19.36.12.png]]

- II. Dünya Savaşı sırasında coğrafi konumdan dolayı iki grupta Türkiye'yi kendi yanlarında savaşa sokmak istemişlerdir. Bu dönemde Türkiye’de İsmet İnönü vardır.
- Türkiye ise savaş dışı kalmak, toprak bütünlüğünü ve bağımsızlığını korumak amacıyla aktif tarafsızlık siyaseti izlemiştir.
- Savaş öncesi revizyonist politikalar izleyen İtalya'nın; 1939'da Arnavutluk'u işgal etmesiyle Türkiye Müttefik Devletlere yaklaşmıştır.
- Savaşta Türkiye'yi yanında görmek isteyen bu devletler Türkiye ile diplomatik ilişkileri yoğunlaştırarak Türkiye'yi kendi yanlarında savaşa sokmak istemişler Türkiye ise savaşa girme karşılığında askeri ve mali yardım istemiştir.
- Sovyet Rusya'nın; Almanya ile Saldırmazlık Antlaşması imzalaması bu süreci daha da hızlandırmış ve 19 Ekim 1939'da İngiltere ve Fransa ile "Karşılıklı Yardım Antlaşması'nı" (Ankara Antlaşması) imzalamıştır.

**Türkiye'nin Fransa ve İngiltere'ye yakınlaşmasının nedenleri nelerdir?**

Genç Türkiye'nin yöneticileri, Osmanlı İmparatorluğu'nun Birinci Dünya Savaşı'na sürüklenerek nasıl ortadan kalktığını, Türk Ulusu'nun nasıl yok olma tehlikesiyle karşı karşıya kaldığını unutmamışlardı. Bu nedenle, ülkeyi yeni bir savaşın dışında tutmaya çalışmışlardır. Ancak, Almanya'nın 1930'lu yıllarda komşularına saldırması, İtalya'nın 7 Nisan 1939'da Arnavutluk'u işgal etmeye başlaması karşısında tedirgin olmuşlardır. Bunun üzerine Türkiye, İngiltere ve Fransa'ya yakınlaşmıştır. Nitekim, 12 Mayıs 1939'da Türkiye ve İngiltere arasında, Türk-İngiliz Yardım Deklarasyonu, 23 Haziran 1939'da da benzer bir antlaşma Türkiye ve Fransa arasında imzalanmıştır.

Türkiye, bu antlaşmaları Alman nazizmine ve İtalyan faşizmine karşı yapmasından dolayı, Sovyetler Birliği'nin bir zorluk çıkarmıyacağını düşünmüştür. Fakat, 23 Ağustos 1939'da Almanya-Sovyetler Birliği Dostluk Antlaşması'nın yapılması ve Polonya'nın Almanya tarafından işgal edilmesi, Türkiye'yi bir tehdit altında bırakmıştı. Hatta, Sovyetler Birliği'nin Karadeniz'e kıyısı bulunmayan devletlerin savaş gemilerinin boğazlardan geçirilmemesini ve boğazlarda Sovyet askeri bulundurmak istediğini Türkiye'ye bildirmesi tehlikenin boyutlarını arttırmıştır.

Türkiye, bu gelişmeler üzerine İngiltere ve Fransa ile eski antlaşmalarını açık bir ittifaka dönüştürmeye çalışmıştır. 19 Ekim 1939'da Türkiye, İngiltere ve Fransa, Ankara'da karşılıklı yardım antlaşması imzalamıştır. Buna göre;

- Bir Avrupa devletinin Türkiye'ye saldırması ve savaş çıkması halinde Fransa ve İngiltere'nin Türkiye'ye yardım etmesi,
- İngiltere ve Fransa bir Avrupa devletinin saldırısına uğrarsa, Türkiye'nin bu iki devlet yararına tarafsızlık politikası izlemesi,
- Bu antlaşmanın uygulanması sonucunda tarafların savaşa girmesi halinde, mütarekenin ve barışın birlikte imza edilmesi gibi.

Türkiye, savaşın tüm dünyada genişlediği bir dönemde, 18 Haziran 1941'de Almanya ile on yıl süreli bir dostluk antlaşması yaparak manevra yapma alanını genişletmiştir. Fakat, bu tarihlerde Almanya'nın Sovyetler Birliği'ne saldırması dengeleri alt-üst etmiştir. Bu kez de Sovyetler Birliği, Türkiye'nin savaşa girmesini istemiştir. Nitekim, 30-31 Ocak 1943'te Churchill ve İsmet İnönü, Adana'da buluşarak Türkiye'nin savaşa girip girmeme konusunu tartışmılardır. Adana Konferansı da denilen bu buluşmada, Cumhurbaşkanıİsmet İnönü, Türkiye'nin savaşa girecek silah ve malzemeye sahip olmadığını ve İngiltere'nin bu donatımı tamamlaması halinde savaşa gireceğini ileri sürmüştür. Savaş devam ettikçe Müttefik Devletlerin Türkiye'yi savaşa sokma konusundaki ısrarlarını arttırmışlardır. Nitekim, İsmet İnönü, Roosevelt ve Churchill, 4-6 Aralık 1943'te İkinci Kahire Konferansı'nda biraraya gelerek, Türkiye'yi savaşa sokma konusunu tartışmışlardır. Cumhurbaşkanıİsmet İnönü, Türk Ordusunun donatımının tamamlanması halinde 1945 yılının Şubat ayında savaşa girileceğini söylemiştir.

Türkiye, savaşın Almanya'nın aleyhine gelişmeye başladığı dönemde 2 Ağustos 1944'te Almanya ile siyasal ilişkilerini kesmiştir. 23 Şubat 1945'te de Almanya ve Japonya'ya savaş ilan etmiştir. Türkiye, bu tutumuyla da Birleşmiş Milletlerin kurucu üyeleri arasında yer almıştır.

![[/Screen Shot 2023-03-17 at 19.37.54.png]]

![[/Screen Shot 2023-03-17 at 19.38.04.png]]

- İtalya'nın bu devletlere savaş açması antlaşma gereği Türkiye'yi savaşla yüz yüze getirmiş; ancak SSCB'nin tepkisinden çekinen Türkiye gereken yardımın yapılmadığını öne sürerek savaşın dışında kalmayı başarmıştır.
- 1941'de Hitler'in Yunanistan'ı işgali ve Bulgaristan'ın Almanya'nın yanında yer alması Türkiye'yi Almanya ile komşu hale getirmiştir. Bu gelişme üzerine savaş dışı kalmak isteyen Türkiye, Almanya ile 18 Haziran 1941'de "Saldırmazlık Paktı" imzalamıştır.
- Antlaşmanın imzalanmasından dört gün sonra Almanya'nın Sovyetler üzerine saldırıya geçmesiyle Türkiye üzerindeki baskı azalmıştır.

![[/Screen Shot 2023-03-17 at 19.38.40.png]]

![[/Screen Shot 2023-03-17 at 19.39.00.png]]

- Savaş ihtimaline karşı gelirin büyük kısmı savunmaya ayrıldı.
- Hedeflenen ekonomi planları ve sanayi yatırımları ertelenmek zorunda kalındı. Türkiye, II. Dünya Savaşı’nın getirdiği ağır ekonomik şartlar nedeniyle “II. Beş Yıllık Kalkınma Planı”nı uygulamaya koyamamıştır.
- Seferberlik sebebiyle tarım ve sanayi alanlarındaki iş gücü azaldı.
- İthalatta büyük bir düşüş görüldü.
- Piyasada karaborsa ve fiyat artışı başladı.
- Hükûmet, piyasadaki mallara “narh koyma” kararı aldı. Piyasadaki yersiz fiyat yükselmelerine engel olmak, fiyatları yükseltilen maddelere fiyat sınırı koymak ve fiyatın sabitlenmesini sağlamak için narh koyma uygulamasına gidilmiştir.
- 18 Ocak 1940’ta “Millî Korunma Kanunu” çıkarıldı. Bu kanun ile üretim, dağıtım ve tüketim işleri tümüyle devlet
kontrolü altına alınmış, üretimi aksatan işletmelere el konulmuştur. 1942’de büyük şehirlerde karne uygulamasına geçildi.
- Ticaret Ofisi ve İaşe Müsteşarlığı kuruldu.
- 11 Kasım 1942’de “Varlık Vergisi Kanunu” çıkarıldı.
    - II. Dünya Savaşı yıllarında Türkiye’de savaştan faydalanarak zenginleşen işletmelerin, tüccar ve emlak sahiplerinin önüne geçmek amacıyla Varlık Vergisi Kanunu çıkarılmıştır.
    - Varlık Vergisi Kanunu, tüccarlar, emlak ve gelir sahipleri, büyük çiftlik sahiplerinden toplanması tasarlanan bir vergidir. Vergi oranları iş sahalarına göre ayarlanmış hatta vergisini ödemeyenlerin Erzurum Aşkale'de çalışma kamplarına gönderilmesine karar verilmiştir. Ancak vergi uygulaması daha çok gayrimüslimlere uygulanmış, gayrimüslim vatandaşların servetlerinin büyük bölümüne el konulmuştur. Bir süre sonra bu durum kayırma ve yolsuzluklara yol açtığı için de 1944 yılında bu vergi kaldırılmıştır.
- 1944’te "Toprak Mahsulleri Vergisi Kanunu” çıkarıldı.
    - Yorum: Bu kanun Varlık Vergisi yerine çıkarılmış, kanun ile besin maddelerinin halk arasında eşit dağıtımı sağlanarak, yoksulluk ve açlığın yayılmasını önlemek amaçlanmıştır.
- Bütün illerde hava saldırısı tehlikesine karşı karartma uygulaması yapıldı.
- 17 Nisan 1940’ta “Köy Enstitüleri Kanunu” çıkarıldı.
    - Yorum: Köy Enstitüleri’nin kurulmasında dönemin Millî Eğitim Bakanı Hasan Âli Yücel ile İlköğretim Genel Müdürü İsmail Hakkı Tonguç’un çalışmaları çok önemlidir. Köy Enstitüleri’nin kurulmasının amaçları; öğretmen yetiştirmek, daha çok kırsal kesimin okuma yazma oranını yükselterek ilköğretim sorununu çözmek ve pratik bilgiler verilerek köylünün tarımsal üretimini arttırmaktır.
- Edebiyatta “Garip Akımı” başladı. Bu akımın temsilcileri Oktay Rıfat, Melih Cevdet Anday, Orhan Veli Kanık, Necati Cumalı ve Sait Faik Abasıyanık’tır.
    - Yorum: Bu yazarlar ve şairler eserlerine, savaşın ekonomiye ve sosyal hayata yansımalarını konu edinmiştir.
- Ankara ve İstanbul’da devlet radyoları açıldı. “Yurttan Sesler” programları yapıldı. Bu dönemde çok önemli ses sanatçıları yetişti.
- 1948’de “Harika Çocuklar Yasası” çıkarıldı.
    - Yorum: Bu kanun ile Suna Kan ve İdil Biret adlı yetenekli iki çocuk devlet bursu
    ile Paris’e gönderilmiştir.

![[/Screen Shot 2023-03-17 at 19.41.03.png]]

# İsmet İnönü Dönemi

Cumhuriyetin ilanı üzerine Mustafa Kemal Paşa, ilk Cumhuriyet hükümetini kurma görevini İnönü’ye verdi. Bu görev sonraki yıllarda da devam etti ve 30 Ekim 1923’ten 25 Ekim 1937 tarihine kadar yedi defa hükûmet kurdu. Belirtilen tarihler arasında sadece 21 Kasım 1924-2 Mart 1925 tarihleri arasında yaklaşık üç buçuk ay süren Fethi Okyar hükûmeti vardır. Böylece yaklaşık 14 yıl boyunca Başbakan olarak görev yaptı. Ancak Atatürk’ün vefatından bir yıl evvel Başbakanlıktan ayrılması, çok tartışılan bir konu oldu. İnönü, başta Hatay konusu olmak üzere çeşitli meselelere dair aralarında münakaşa olduğunu belirtmekte ve söz konusu ayrılmayı, “uzun süre beraber çalışmanın, uzun bir yorgunluk ve tartışma ortamının, bir gün bir kopmaya müncer olması tabiat hadisesidir” diye açıklamaktadır.

Bununla birlikte Atatürk’le irtibatlarının devam ettiğini, Ankara’da iken hemen hemen her hafta kendisini köşke çağırdığını ve hastalığı döneminde Dolmabahçe Sarayı’nda ziyaret ettiğini ifade etmektedir. Ancak Atatürk’ün hastalığı döneminde, Atatürk sonrasına yönelik hesapların yapılmaya başlamasıyla birlikte, İnönü’yü tecrit etmeye çalışanlar, hatta büyükelçi tayin ederek Türkiye’den uzaklaştırmak isteyenler oldu. Fakat İnönü’nün devlet erkânı ve parti üzerindeki tesirini kırmayı başaramadılar. O kadar ki, Atatürk’ün vefatı üzerine ertesi gün TBMM’de yapılan seçimde oybirliği ile Türkiye Cumhuriyeti’nin İkinci Cumhurbaşkanı seçildi.

## İnönü Döneminin Tartışılan Siyasi Özelliği

İnönü, Atatürk’ten sonra Cumhurbaşkanı olmak gibi ağır ve o nispette tarihî bir sorumluluğu üstlendiğini biliyordu. Atatürk’ün vefatını, rejimi inkıtaya uğratacak bir fırsat olarak görmek isteyenlerin de olabileceğini düşünmekteydi. Kaldı ki, Atatürk’ün yakın çevresinde yer alan ve bu sebeple Atatürk sonrasını tanzim etme hakkını kendinde gören, bir muhalefetin varlığı da söz konusuydu. Bütün bu sebeplerle İnönü, Cumhurbaşkanı seçilmesinin akabinde konumunu sağlamlaştıran ve otoritesini artıran tedbirler aldı. Sonraki yıllarda çok tartışılan ve partinin devletle, devletin de liderle özdeşliğini yansıtan Millî Şef sıfatını da böylece benimsedi.

## İnönü’nün Cumhurbaşkanı, CHP’nin Değişmez Genel Başkanı ve Millî Şef Olması

Atatürk’ün vefatı zamanın ricali için ani bir olay değildir. Hastalığın seyri ve ölümcül durumu çok evvel bilindiği için meclis, hükûmet, parti ve ordu içinde, ölüm sonrasına dair çeşitli hesaplar ve değerlendirmeler yapılmıştı. İnönü’ye karşı olanların isteğine rağmen Fevzi Çakmak ve Celâl Bayar’ın aday olmayacakları biliniyordu. Zaten Çakmak milletvekili olmadığı için 1924 Anayasası’na göre Cumhurbaşkanı olamazdı. Bu durumda sistemin zorlanması veya sürecin uzaması gerekirdi. Aday yapılması düşünülen daha başka isimler de söz konusuydu, ancak, İnönü’ye karşı üzerinde mutabık kalınacak konumda değillerdi. Buna rağmen, Atatürk’ün vefatından sonra zaman kaybına müsaade edilmedi. Anayasaya göre (md.33), Meclis Başkanı vekâleten Cumhurbaşkanlığı görevini üstlenmişti, fakat ölüm raporunun derhal duyurulması gibi, Cumhurbaşkanlığı seçimi de hemen yapıldı. 11 Kasım 1938’de İnönü Cumhurbaşkanı seçildi. Böylece Türkiye’de yeni bir dönem başladı.

1924 Anayasası’nın cumhurbaşkanına verdiği yetkiler, 1921 Anayasası’na göre daha sınırlıydı.Ancak İnönü, Aydemir’in ifadesiyle henüz son sözün söylenmediği ve böylece kahramanlar devrinin sona ermediği bir zamanda cumhurbaşkanı olduğu için, Anayasanın öngördüğünden çok daha güçlü konumdaydı. Kaldı ki, siyaset kültürünün henüz gelişmediği ve geleneksel tarım toplumu yapısının devam ettiği o yıllarda, halkın lidere bakış açısı güç ve otorite bağlamında olmaktaydı. Dolayısıyla liderin yetkisinden daha güçlü olması, çoğunluğun yadırgadığı bir durum değildi.

CHP’nin Genel Başkanı, kurucu sıfatıyla Mustafa Kemal Paşa’ydı. Bu durum partinin 1927 nizamnamesinde yer aldığı gibi, 1931’de daimî hâle getirilmişti.Ancak, Mustafa Kemal Paşa Cumhurbaşkanı olması hasebiyle, partinin fiilen idaresini Genel Başkan Vekili tayin ettiği İnönü’ye bırakmıştı. En önemlisi, parti tüzüğünde genel başkanın değişmezliğini kalıcı hâle getiren herhangi bir hüküm bulunmuyordu. Dolayısıyla değişmezlik hükmünün geçici olduğu veya Atatürk’ten sonra devam etmeyeceği gibi bir kanaat söz konusuydu. Atatürk’ün vefatından sonra toplanan CHP Büyük Kurultayında ise, İnönü Değişmez Genel Başkan seçildi ve parti başkanının değişmezliği kalıcı oldu. Yapılan tüzük değişikliği ile partinin değişmez genel başkanı; vefat etmesi, vazife yapamayacak kadar bir hastalığının sabit olması veya istifa etmesi durumunda, parti büyük kurultayının derhal toplanarak milletvekilleri arasından yeni bir değişmez genel başkan seçeceği hükmü yer aldı.Böylece resmiyet kazanan değişmez başkanlık modelinin, İnönü’den sonra da devam etmesi öngörüldü.

Bu olağanüstü kurultayın dikkat çeken bir başka yanı, Cumhurbaşkanı ve CHP’nin Değişmez Genel Başkanı olan İnönü’ye aynı zamanda Millî Şef sıfatının verilmesidir. Tek parti idaresini pekiştiren ve daha da otoriter hâle geldiğini yansıtan bu durum, sonraki yıllarda İnönü dönemini Atatürk döneminden ayıran en belirgin vasıf olarak kullanılmıştır. Ancak söz konusu kurultayda bir devamlılığı vurgulamak maksadıyla, Atatürk’e de “Ebedi Şef” sıfatı verilmiştir. Doğrusu Atatürk döneminde bazı gazeteciler ve devlet adamları Atatürk için şef tabirini kullanmaktaydılar. Hatta Cumhuriyet’in ilanından evvel İnönü’nün Lozan’dan gönderdiği bir telgraf, “Gazi Mustafa Kemal Hazretlerine” hitabıyla başlamakta, “aziz Şefim” denilerek bitmektedir. 1934-1935 eğitim-öğretim yılında Ankara ve İstanbul üniversitesinde Recep Peker tarafından verilen İnkılap derslerinde ise, şefin “bir siyasi partinin bütün ana düşüncelerini, iradesini, yapış kuvvetini ve şerefini temsil ettiğine” dikkat çekilerek, “şef nüfuzu olmaksızın hiçbir toplulukta dirlik, düzenlik ve güler yüzlülük olmayacağı” ancak, şefin “peygamberleştirilmeden” rolünün de “küçültülmeyeceği” öğretilmiştir. Bununla birlikte Atatürk, TBMM’yi etkisiz kılan parti diktatöryasının oluşmasına karşıydı.

CHP Genel Sekreteri olan Peker’in 1935’teki parti kurultayına sunmak üzere hazırladığı program taslağını bu sebeple reddetmiş ve Peker’i Genel Sekreterlik görevinden uzaklaştırmıştır.Hatta “tam manası ile faşizm” dediği Peker’in programına inat, Dâhiliye Vekilini aynı zamanda CHP Genel Sekreteri yapmış, böylece devlet organı hâline gelen partinin konumunu zayıflatmıştır. İnönü’ye Millî Şef sıfatının verilmesi ise, parti ile devletin bir şekilde bütünleştiği ve devletin her alanda gücünün hissedildiği böylesi bir zamanda olduğu için, liderle devletin bütünleşmesi gibi bir algıya yol açtı. Dolayısıyla Millî Şeflik, partinin devletle, devletin de liderle özdeş hâle geldiği bir model oldu. Şu hususu da ilave etmek gerekir ki, seçkin bir çevrenin benimsediği bu durum, İkinci Dünya Savaşı yıllarında hissedilen tehdit dolayısıyla, âdeta olağan karşılandı.

İnönü, devlet erkânı arasında yeni bir kan dolaşımı sağlamaya çalıştı. Herhangi bir şekilde kenara çekilmek durumunda kalmış veya yurt dışına çıkmış, eski muhalifleri kazanmak istedi. Hatıralarında, “Atatürk’ün ölümünden sonra ilk iş olarak dâhilde emniyet tesisinin lazım olduğunu gördüm. Eski muhaliflerin teskini, mümkünse kazanılması kıymetli bir şey idi. İhtilaf ve nifak esasında şahsiyetten doğmuş idi” demektedir. Bu yaklaşım neticesinde Kâzım Karabekir ve Hüseyin Cahit Yalçın, 31 Aralık’ta yapılan ara seçimler ile milletvekili olarak siyasete geri dönerken, yurt dışında yaşayan Rıza Nur, Adnan Adıvar ve eşi Halide Edip Adıvar Türkiye’ye geldiler.1935’den beri Türkiye’de bulunan, ancak siyasetin dışında olan Rauf Orbay’ın bu sürece katılması, milletvekili seçildiği 22 Ekim 1939 ara seçimleri ile mümkün oldu. Ali Fuat Cebesoy ve Refet Bele ise Atatürk döneminde siyasete dönmelerine izin verilmiş ve milletvekili seçilmişlerdi. İnönü döneminde daha etkin bir konuma geldiler. Meselâ Cebesoy, İkinci Saydam Hükûmeti’nde Nafia Vekili oldu. Bir başka muhalif isim, Cafer Tayyar Eğilmez idi. İnönü, onunla da konuşmuş,iâde-i itibâr görmesini sağlamıştı. Böylece Terakkiperver Cumhuriyet Fırkası’nın kurucu ve yöneticisi olan, İzmir Suikastı davasında yargılanan muhalifler, sisteme entegre edilmiş oldular.

Atatürk döneminin son Başbakanı olan Celâl Bayar, İnönü döneminin de ilk Başbakanı olmuştu. Geçiş dönemi için uygun bir isimdi. Bu sebeple, 11 Kasım 1938’de kurduğu ikinci hükûmet, istifa etmek durumunda kaldığı 25 Ocak 1939’a kadar sürdü. Bu safhada İnönü’nün otoritesini tesis ettiği anlaşılmaktadır. Nitekim yeni hükümeti, İnönü’nün yakın çevresinde yer alan Refik Saydam kurdu. Bununla birlikte yeni bir dönemin başladığını yansıtan en önemli olay, resmî dairelerde ve okullarda Atatürk fotoğraflarının yerine İnönü fotoğraflarının asılması oldu. Bunu para ve pullar takip etti. İnönü heykelleri dikilmeye başlandı ve İnönü adı mutlak surette öne geçirildi.

---

O yıllarda eğitim, ulaşım ve haberleşme hizmetleri gelişmediği ve modern tarıma geçilemediği için, geleneksel tarım toplumunun bütün özellikleri âdeta Osmanlı’dan intikal ettiği gibi duruyordu. Dolayısıyla küçük ve kapalı cemaat hayatı içinde, büyük ölçüde akrabalık ilişkilerine dayalı bir sosyal yapı söz konusuydu. Köylerdeki iktisadi faaliyet, pazar ekonomisinden ziyade aile ihtiyaçlarını karşılamak üzere yapılıyordu. Çoğunlukla yoksul, eğitimsiz, hatta okur-yazar bile olmayan, dış dünyanın tesirinden uzak yaşayan köylü nüfusu, köklü bir değişime açık değildi.

Bunun için Atatürk döneminde olduğu gibi köye yönelik eğitim uygulamaları ile toplumsal yapının değişmesi için çaba sarf edildi. Köyde iktisadi ve sosyal açıdan rehberlik etmek üzere özel eğitim almış, idealist ruha sahip, önder konumda öğretmenler yetiştirilmesi amaçlandı. Yalnız köy çocuklarına değil, bütün köy halkının eğitimine dayalı bir program ile aydınlanma ve kalkınma sürecine girilmesi düşünülmekteydi. Zira eğitim ile kalkınma arasında doğrudan bir bağ olduğu bilinmekteydi.

İnönü’nün yakın ilgi ve desteği ile köy eğitimi bir seferberliğe dönüştü. Hasan Ali Yücel’in 28 Aralık 1938’de Maarif Vekili olması ve bu görevini 5 Ağustos 1946’ya kadar kesintisiz olarak sürdürmesi, bu seferberliğin başarıya ulaşmasında en önemli unsur oldu. Şunu da belirtmek gerekir ki, bu seferberlik süreci niteliği hâlâ tartışılan bir toplumsal değişim hareketiydi. Bu hareketin merkezinde ise Köy Enstitüleri bulunuyordu.

İnönü döneminde sağlanan eğitim gelişmeleri, sadece köye yönelik değildir. Eğitimin bütün alanlarında ve her kademesinde büyük gelişme sağlandı. Bilhassa mesleki ve teknik eğitim alanında tam anlamıyla bir atılım yapıldı. Ancak Köy Enstitüleri üzerine yoğunlaşan eleştiriler dolayısıyla bu gelişmeler çoğunlukla fark edilmedi. Çok partili dönemin başlamasıyla birlikte, Köy Enstitüleri hem program hem de sistem açısından yoğun olarak tenkit edildi. O kadar ki, bu enstitüler iktidarın başarısı olmaktan çıkarak, muhalefet karşısında bir zafiyet unsuru hâline geldi. Nitekim 21 Temmuz 1946 seçimlerinden iki hafta sonra, Maarif Vekili Hasan Ali Yücel görevinden istifa etti. Yerine Reşat Şemsettin Sirer getirildi. 21 Eylül’de ise, enstitülerin mimarı konumunda olan İlk Öğretim Genel Müdürü İsmail Hakkı Tonguç istifa etti.

1947’de Tonguç’un “Köy Enstitülerinin beyni ve kalbi” dediği Hasanoğlan Yüksek Köy Enstitüsü kapatıldı. Aynı yıl Köy Eğitmen Kurslarına son verildi. Enstitülerin yatılı ve kırsal bölgelerde olması dolayısıyla yapılan eleştiriler ve tevatüre dayalı bilgiler neticesinde, kız öğrenci sayısı süratle azaldı. Nitekim 1945 yılında 1.475 olan kız öğrenci sayısı, 1950’de 721’e düştü.[50] Diğer taraftan eğitim programları yeniden düzenlenerek, kuruluş felsefesinden giderek uzaklaştırıldılar. 1952’de klasik ilk öğretmen okulları ile program yönünden herhangi bir farkları kalmadı. Mezunlarının 20 yıllık hizmet mecburiyetleri ise, tahsil sürelerinin bir buçuk misli ile sınırlandırıldı. Nihayet 1954’de kabul edilen Köy Enstitüleri ile İlk Öğretmen Okullarının Birleşmesi Hakkında Kanun[51] ile kapatılmış oldu.

# Nuri Demirağ

- Önemli bir girişimcidir. 1922’de ilk Türk sigara kağıdını üretmiş, daha sonra da bu türden ilklere devam etmiştir. Soyadını da Ankara’nın doğusuna ilk demir yolunu yapmasından gelmektedir.
- 1936’da havacılık sanayisinin ilk temellerini atmaya başlayan Nuri Demirağ, “Mademki bir millet tayyare olmadan yaşayamaz, öyleyse bu yaşama vasıtasını başkalarının lütfundan beklememeliyiz.” ilkesiyle yola çıktı.
- Çok partili rejimdeki ilk muhalefet partisini kurdu. II.Dünya Savaşı’ndan sonra çok partili hayata geçişte (1945) ilk muhalefet partisi olan Millî Kalkınma Partisinin kurucuları arasında yer aldı ve partinin genel başkanlığını üstlendi.

# Vecihi Hürküş

- Kurtuluş Savaşı’nda da görev alan bir pilottur.
- Vecihi Hürkuş 1941 yılında yaptığı Türk yapımı ilk uçakla İstanbul’dan Divriği’ye uçtu.
- Tayyare Onarım ve Türk Motor Anonim Şirketinde (TOMTAŞ) şef pilot (test pilotu) olarak görev yaptı.
- Almanya’da Dassault firmasının üretim ve uçuş hattındaki uçakları üzerinde ihtiyaç duyulan değişiklikleri şahsen yaptı ve onlara yeni öneriler sundu.
- TOMTAŞ’ın siparişi olan Junkers A-20 uçağında, Almanya’da Vecihi Hürkuş’un katkılarıyla yapılan değişikliklerle Ju A-35 tipi üretildi
- Askerî pilot, uçak imalatçısı ve uçak mühendisi olan Vecihi Hürkuş, Türk havacılık tarihinde önemli bir isimdir.