# İkinci Dünya Savaşı Sonrası

![[/Screen Shot 2023-03-17 at 19.17.01.png]]

![[/Screen Shot 2023-03-17 at 19.17.49.png]]

![[/Screen Shot 2023-03-17 at 19.18.17.png]]

![[/Screen Shot 2023-03-17 at 19.18.26.png]]

![[/Screen Shot 2023-03-17 at 19.18.43.png]]

![[/Screen Shot 2023-03-17 at 19.18.51.png]]

![[/Screen Shot 2023-03-17 at 19.19.01.png]]

### ****Kazablanka Konferansı****

Konferansın sonunda; Sovyetler Birliği üzerindeki baskıyı hafifletmek için Sicilya'ya çıkartma yapılması, Balkanlarda ikinci bir cephenin açılması, bunun için de Türkiye'nin savaşa katılmasını sağlamak üzere hazırlıklara girişilmesi, Mihver Devletleri'nin kayıtsız şartsız teslimine kadar mücadeleye devam edilmesi gibi kararlar alınmıştır.

### ****Washington Konferansı****

12-16 Mayıs tarihleri arasında Roosevelt ve Churchill arasında gerçekleştirilen konferansta, savaş sorunları görüşülmüştür. İtalya'nın işgal edilmesi, Türk hava alanlarından yararlanılması, ikinci cephenin Fransa'da açılması, savaş sonrasında kurulacak barışın korunması sorumluluğunun A.B.D., İngiltere, Sovyetler Birliği ve Çin'e verilmesi kararlaştırılmıştır

### ****Quebec Konferansı****

Roosvelt ve Churchill, 14-24 Ağustos 1943 tarihleri arasında Kanada'nın Quebec kentinde tekrar biraraya gelmişlerdir. Görüşmelerde, Almanya'nın silahsızlandırılmasını ve kontrol altına alınmasını öngören bir plan kabul edilmiştir. Ayrıca, Churchill, Türkiye'nin savaşa sokulmasını ve ikinci cephenin Balkanlarda açılmasını önermiştir. Ancak, bu öneriler kabul görmemiştir. Daha önce, Fransa'da açılması planlanan ikinci cephenin Normandiya kıyılarında olmasına ve bunun hazırlanması sorumluluğunun da A.B.D.'ne bırakılmasına karar verilmiştir.

### ****Moskova Konferansı****

Bu konferansta; A.B.D., İngiltere, Sovyetler Birliği ve Çin dışişleri bakanları 19 Ekim 1943'te Moskova'da Kremlin Sarayı'nda biraraya gelerek, savaşta meydana gelen son gelişmeleri görüşmüşlerdir. Konferans, 1 Kasım'da yayınlanan ortak bildirilerle sona ermiştir. Bildirilerde; Müttefik devletlerin düşmanın kayıtsız-koşulsuz teslim olmasından sonra, barışı sürdürebilmek için bütün barış seven devletlerin eşit haklarla katılabilecekleri bir örgüt kurulmasına, İtalya'daki savaş suçlularının mahkemeye verilmesine, Avusturya'nın savaştan sonra bağımsız bir devlet olmasına ve Alman savaş suçlularının yargılanmak üzere ilgili devletlere teslim edilmesine karar verildiği açıklanmıştır.

### ****Kahire Konferansı****

22-26 Kasım 1943'te Roosevelt, Churchill ve Çin Devlet Başkanı Çan- KayŞek'i arasında yapılan konferansta, Uzakdoğu'daki savaş gelişmeleri ele alınmıştır. Ayrıca, savaş sona erdiğinde Japonya ile yapılacak barışın esaslarının neler olması gerektiği üzerinde durulmuştur. Ancak, bu konularda kesin bir sonuca varılamamıştır. Bununla birlikte, konferansa katılan üç devlet, 26 Kasım 1943'te yayınladıkları ortak bildiride; Japonya'yı Birinci Dünya Savaşı'ndan sonra ele geçirmiş olduğu bütün toprakları boşaltmaya zorlamak, Kore'nin bağımsızlığının tanınması gibi konularda da hemfikir olduklarını belirtmişlerdir

### ****Tahran Konferansı****

İran, 1941 yılında Sovyet Birliği'ne kolay yollardan yardım ulaştırabilmek için İngilizler ve Sovyetler tarafından işgal edilmişti. Stalin, üç büyük Müttefik devlet adamının buluşmaları gündeme gelince, Kızıl Ordu birliklerinin işgali altında bulunmayan bir yere gitmeyeceğini açıklamıştır. Bunun üzerine, Roosevelt, Churchill ve Stalin, Tahran'da biraraya gelmişlerdir. 28 Kasım-1 Aralık 1943 tarihleri arasında yapılan konferansta; İran'a yardım yapılması, Türkiye'nin savaşa sokulması, Yugoslavya'daki direnişçilere her türlü desteğin verilmesi, Normandiya'da ikinci cephenin açılması, Polonya sınırının saptanması, kesin zafere kadar savaşın birlikte sürdürülmesi ve savaştan sonra barışın korunması için bir uluslararası örgütün kurulması kararlaştırılmıştır.

### ****Yalta Konferansı****

Fransa, 6 Haziran 1944'de Normandiya çıkarmasından sonra Alman işgalinden kurtarılmıştı. Bundan sonra, Almanya'nın teslim olması gündeme gelmişti. Bu durumda, hem gelecek barış hakkında daha esaslı bir anlaşmaya varmak, hem de Sovyetler Birliği'nin Japonya'ya savaş açmasını sağlamak amacıyla üç büyük Mütefik devlet başkanı 4 Şubat - 11 Şubat 1945'te Kırım'ın Yalta kentinde biraraya gelmişlerdir. Roosevelt, Churchill ve Stalin, Yalta Konferansında; Sovyetler Birliği'nin Almanya teslim olduktan sonra Japonya'ya savaş açması ve buna karşılık daha önce bu devlete bıraktığı toprakları ve Kuril adalarını alması, Sovyetler Birliği'nin Çin ile bir dostluk ve ittifak antlaşması imza etmesi, üç büyük Müttefik devetin ordularının Almanya'nın birer bölgesini işgal etmesi, merkezi Berlin olmak üzere her üç devletin komutanlarından oluşan bir "Merkez Kontrol Komisyonu"nun kurulması, Fransa'nın da Almanya'ya işgal birlikleri göndermesi, Alman militarizmi ve nazizminin yok edilmesi, Almanya'nın savaş tazminatı ödemesi ve Birleşmiş Milletler Örgütü'nün kurulması için 25 Nisan 1945'te San Fransisco'da bir konferans toplanması gibi konular üzerinde durmuşlardır.

Yalta Konferansı, üç büyük Müttefik devlet arasında öteden beri süregelen anlaşmazlığı belirginleştirmiştir. Roosevelt, Birleşmiş Milletler Örgütü konusunda alınan karardan memnun kalmıştır. Ancak, Churchill, Sovyetler Birliği'ne çok fazla ödün verildiğini düşünmüştür. Müttefikler arasındaki bu farklı tutum ve davranışlar, savaş sırasında meydana getirilmiş olan ittifakın yara almasına yol açmıştır. Hatta, Müttefikler arasında işbirliğini sona erdirmiştir. Ancak, ideolojileri ve devlet yapıları farklı üç büyük Müttefik devlet, savaş tümüyle sona ermediği için bir süre daha birlikte hareket etmişlerdir.

Özetle Yalta Konferansında;

1. Almanya için dört ayrı müttefik işgal bölgesi oluşturulmasına,
2. Almanya’nın askerî ve endüstriyel kapasitesinin yok edilmesine,
3. Savaş suçlularının yargılanmasına,
4. Polonya’da özgür bir seçim yapılmasına,
5. Boğazlar konusunda Sovyet Rusya lehine değişikliklerin yapılmasına,(sonradan ABD kabul etmeyecek ve değişiklik yapılmayacak)
6. Birleşmiş Milletler Güvenlik Konseyine üye olanların veto hakkının kabul edilmesine,
7. 1 Mart 1945’e kadar Mihver’e savaş ilan edenlerin Birleşmiş Milletlere kabul edilmesine karar verildi.

### San Fransisco Konferansı

Birleşmiş Milletlerin kurulmasını sağlamak amacıyla Mihver Devletler’e savaş açan ülkeler ABD liderliğinde San Francisco’da 25 Nisan 1945’te toplandı.

1. Genel Kurulun işleyişinde devletlerin eşitliği kabul edilirken Güvenlik Konseyinde 5 büyük devletin (ABD, SSCB, İngiltere, Fransa ve Çin) üyeliklerinin daimi olmasına,
2. Daimi üyelere veto hakkı verilmesine karar verildi.

Konferansa katılan 50 ülkenin BM anlaşmasını imzalaması ile konferans sona erdi.

### Postdam Konferansı

Almanya'nın teslim olmasından sonra, Avrupa'da ortaya çıkan sorunları görüşmek üzere, üç büyük Müttefik devlet, 17 Temmuz - 2 Ağustos 1945 tarihleri arasında Berlin yakınlarında Potsdam'da bir toplantı yapmışlardır. Konferansın en önemli konusunu barışın nasıl sağlanacağı oluşturmuştur. Bilindiği gibi, Almanya, Müttefikler tarafından dört bölgeye ayrılmış ve her bölge bir Müttefik devlet tarafından işgal edilmişti. Ancak, bu bölgelerin sınırları kesin olarak saptanamamıştı. Ayrıca, Müttefik devletler, gerek Almanya, gerek Avrupa'nın çeşitli sorunları konusunda farklı görüşlere sahip olmuşlardır. Bu nedenle, Müttefikler, A.B.D. ve İngiltere bir tarafta, Sovyetler Birliği de diğer tarafta olmak üzere ikiye ayrılmışlardı.

Clement Attlee (İngiltere), Harry S. Truman (ABD) ve Josef Stalin (SSCB) arasında gerçekleşen Potsdam Konferansı'nda Almanya’nın teslim olmasından sonra ortaya çıkan sorunlar, yapılacak barış anlaşmalarının temel şartları belirlenmiştir.

1. Almanya, dört işgal bölgesine ayrılarak ABD, İngiltere, Fransa ve SSCB yönetimine bırakıldı.
2. Almanya’ya ekonomik ve askerî kısıtlama ve yükümlülükler getirildi.
3. Savaş suçlularının tutuklanmasına ve diğer ülkelerde bulunan Almanların Almanya’ya götürülmesine
4. Avusturya’nın ve başkenti Viyana’nın dört işgal bölgesine ayrılmasına verildi.
5. İtalya ile koşulları ağır olmayan bir barış anlaşması imzalanmasına
6. Sovyetlerin Japonyaya savaş açmasına karar verilmiştir.

![[/Screen Shot 2023-03-17 at 19.26.52.png]]

---

Postdam Konferansı'nda Türkiye hangi konuyla ilgili olarak ele alınmıştır? Potsdam Konferansı'nda bu ana konuların yanısıra; Sovyet Birliği'nin Japonya'ya savaş açması, Avusturya ve başkenti Viyana'nın dört işgal bölgesine ayrılması, İtalya ile koşulları ağır olmayan bir şekilde barış yapılması, İran'ın derhal boşaltılması, Sovyetler Birliği'nin Boğazların Türkiye ile birlikte kendi kontrolüne verilmesine karşılık, Boğazlardan geçişin tam serbest olması gibi konular da tartışılmıştır. Konferans'ta alınan kararlar ve tartışılan konular, Avrupa'nın siyasi, sosyal ve askeri geleceğinin belirlenmesinde önemli olmuştur. Yapılacak barış antlaşmalarının temel koşullarını da belirlemiştir. Potsdam Konferansı, üç büyük Müttefik Devletin İkinci Dünya Savaşı'nda yaptıkları son büyük konferans olmuştur. Bu konferans, bu devletler arasındaki anlaşmazlığı arttırmış ve dünya başlıca iki nüfuz alanına veya iki bloka ayrılma dönemine girmeye başlamıştır.

# Türkiye’yi Savaşa Sokmak İçin

- Adana Görüşmeleri (30 - 31 Ocak 1943) Winston Churchill ile İsmet İnönü arasında Adana’da bir tren vagonunda gerçekleşen görüşmelerdir. Bu görüşmelerde İngiltere, Türkiye’yi savaşa dâhil etmeye çalışmış ancak başarılı olamamıştır.
- I. Kahire Konferansı (22 - 26 Kasım 1943) İngiltere Dışişleri Bakanı Anthony Eden ile Türkiye Dışişleri Bakanı Numan Menemencioğlu arasında yapılan görüşmelerde Türkiye’nin savaşa dâhil edilmesi konuşulmuş ancak Türkiye katılmayacağını belirtmiştir.
- Tahran Konferansı (28 Kasım - 1 Aralık 1943) Konferans SSCB ve ABD arasında gerçekleşmiş, Polonya sınırları konuşulmuştur. Yine Türkiye’nin savaşa dahil edilmesi konuşulmuştur.

# İkinci Dünya Savaşının Sonuçları

1. Avusturya toprakları dört işgal bölgesine ayrıldı.
2. 1946’da İtalya’da cumhuriyet ilan edildi.
3. Japonya, ABD tarafından işgal edildi.
4. SSCB’nin Almanya karşısında aldığı başarılar saygınlığını arttırdı.
5. ABD, savaştan en az etkilenen devlet oldu.
6. Faşizm ve Nazizim tasfiye edildi.
7. Savaştan olumsuz etkilenen devletlerde reformlar yapıldı.
8. Asya, Afrika ve Orta Doğu’da yaşayan halklar, bağımsızlık mücadelesine başladı.
9. Soğuk Savaş denilen süreç başladı.
10. ABD ve SSCB ön plana çıktı.
11. Harabeye dönen ülkeleri tekrardan kalkındırmak için IMF kurulmuştur.

## Birleşmiş Milletler

1. Atlantik Bildirisi ile teşkilatın temelleri atıldı.
2. 1943 Moskova Konferansı’nda ABD, İngiltere, Çin ve SSCB daimî bir barış teşkilatının kurulması için anlaşmaya vardı.
3. 1945’te San Francisco Konferansı sırasında resmen kuruldu.
4. Milletler Cemiyeti 1946’da tüm yetkilerini bu teşkilata devretmiştir.
5. Çin’de 1949 yılında Mao tarafından devrimin yapılması üzerine Çin çıkarılmış, yerine Tayvan milliyetçi Çin adıyla alınmıştır. Ancak daha sonra tekrar dahil edilmiştir.

![[/Screen Shot 2023-03-17 at 19.28.37.png]]

## İnsan Hakları İhlalleri

1. Kristal Gece: Naziler tarafından Yahudilere yönelik kundaklama eylemleri
2. Auschwitz Kampı: Nazilerin kurduğu insanların soykırıma maruz bırakıldığı kamplar
3. Einsatzgruppen: Naziler tarafından açıklanan ölüm listeleri
4. Grossraum: Merkezinde Almanya’nın olduğu Avrupa’nın yeni düzeninin adı
5. Gulag Kampları: SSCB tarafından resmi ideolojiye karşı olanların gönderildiği kamplar

## İsrail’in Kuruluşu

1. Theodor Herzl başkanlığında 1897’de Siyonist Kongre düzenlendi.
2. II. Abdülhamit’e gelerek Kudüs’ün kendilerine verilmesini talep ettiler, ancak reddedildiler.
3. I.Dünya Savaşı sırasında İngiliz dışişleri bakanı Balfour Deklarasyonunu yayınladı ve İsrail’in kurulacağına dair söz verdi.
4. 1948’de İsrail, Kudüs merkez olmak üzere kuruldu.
5. Sonrasında ise dört kez Arap – İsrail Savaşları yaşanmıştır.
6. Filistinliler İsrail’in kurulduğu günü El Nakba yani Felaket Günü olarak anmışlardır.