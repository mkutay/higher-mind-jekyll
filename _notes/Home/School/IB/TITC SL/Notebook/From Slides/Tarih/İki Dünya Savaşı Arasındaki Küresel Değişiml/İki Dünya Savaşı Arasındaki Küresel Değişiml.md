# İki Dünya Savaşı Arasındaki Küresel Değişimler ve Türkiyeye Etkileri

# Ortadoğu’da Manda Yönetimlerinin Kurulması

## İngiltere Ve Ortadoğu

İngiltere bir hammadde kaynağı olarak gördüğü Orta Doğu topraklarında tam hakimiyet kurmak için bölge halkının milliyetçi duygularından yararlanmıştır. Bölgede sömürge politikalarını gerçekleştirmek için Osmanlı Devleti'ne karşı yerel liderlerle anlaşarak çıkan ayaklanmaları desteklemiştir. Yaptığı faaliyetler sonrasında bölgenin en büyük gücü haline gelmiştir. İngiltere, Orta Doğu bölgesine hakim olduktan sonra çıkarlarını sürdürme yolunda politikalar izlerken bu devletle savaş sırasında Osmanlı Devleti'ne karşı savaşan halk ise İngiltere'den kurtulmanın yollarını aramaya başlamıştır. Yemen, Irak, Ürdün, Filistin, Mısır bir süre sonra İngiltere’den ayrılarak bağımsız olmuşlardır.

## Arabisten Yarımadası

Savaş öncesi Mac Mahon Antlaşması'yla Mekke Şerifi Hüseyine bağımsız bir Arap devleti vaad edilmiştir. Savaş sonrası Şerif Hüseyin kendini Arap ülkeleri kralı olarak ilan etmiş ancak İtilaf Devletleri onu sadece Hicaz kralı olarak tanımıştır. Şerif Hüseyin oğullarını Irak ve Ürdün'e kral tayin etmiş 5 Mart 1924'te halifeliğini de ilan ederek bölgedeki gücünü artırmaya çalışmıştır.

Bu gelişmeler üzerine Şerif Hüseyini rakip olarak gören Necd Emiri Abdülaziz İbni Suud; Şerif Hüseyine savaş açmış, yaptığı mücadeleyi kazanarak 1932'de Suudi Arabistan Krallığını kurmuştur. Şerif Hüseyini istemeyen İngiltere 1927'de Suudi Arabistan Krallığını tanımıştır. Yeni kurulan Suudi Devleti'nin Amerikan Şirketi ‘ne petrol ayrıcalığı vermesiyle ABD'de bölgeye girmiştir.

## Fransa Ve Ortadoğu

Yapılan antlaşmalar sonrasında Orta Doğu'daki varlığını korumak isteyen Fransa, Mart 1920'de merkez Şam olmak üzere Lübnan ve Filistin topraklarını da içine alan büyük bir Suriye devleti kurmuştur. Devletin başına ise Kral Faysal'ı getirmiştir. Yeni kurulan devletin San Remo Konferansı kararlarını kabul etmemesi üzerine Fransa; Kral Faysal'ı tahttan indirerek Filistin topraklarını İngiltere'ye Suriye ve Lübnan topraklarını ise ayırarak kendine bağlamıştır. Suriye topraklarında federal yapı oluşturulmasına, Araplar arasında tepkilerin artması üzerine burada tutunamayacağını anlayan Fransa 1926 da Lübnan; 1930'da Suriye'ye bağımsızlıklarını vermiştir. Ancak devletlerin anayasasında Fransız mandasının devamı yönüyle maddeler vardır. II. Dünya Savaşı sonrasında Fransa'nın eski gücünü kaybetmesiyle Suriye ve Lübnan devletleri tam bağımsız hale gelmişlerdir.

---

**Kolonizasyon**, bir ülkenin başka bir ülke üzerinde egemenlik kurarak o ülkenin maddi ve manevi kaynaklarını kendi yararına kullanacak şekle getirmesidir.

**Sömürgecilik, kolonicilik, kolonyalizm** genellikle bir devletin başka ulusları, devletleri, toplulukları, siyasal ve ekonomik egemenliği altına alarak yayılması veya yayılmayı istemesidir.

**Manda ve Himaye**, kendini yönetemeyecek ülkeler yönetecek ve yükseltecek duruma gelene kadar diğer ülke ve cemiyetlere verdikleri yetkiye manda denir. 1. Dünya savaşından sonra oluşan bir olgudur. Yönetimi başkasına teslim ederek toparlayana kadar manda etkisi devam edecektir.

**Emperyalizm veya yayılmacılık**, bir devletin veya ulusun başka devlet veya uluslar üzerinde kendi çıkarları doğrultusunda etkide bulunmaya çalışmasıdır. Etkileyen devlet, etkilenen devletin kaynaklarından "yararlanma" hakkına sahiptir.

---

Deniz Hâkimiyet Teorisi Alfred Thayer Mahan (Alfirıd Deyır Mehın) “Dünya egemenliğinin anahtarı deniz yollarının kontrolündedir.”

Kara Hâkimiyet Teorisi Halford J.Mackinder (Helfırd Cey Mekındır) “Karalara hâkim olan dünyaya hâkim olur.”

Hava Hâkimiyet Teorisi Harry A. Sachaklian (Hery Saçaklian) “Havaya hükmeden bir millet tüm dünyaya hâkim olur.”

---

# Japonya’nın Uzakdoğu’da Yeni Bir Güç Olması

## 19. Yüzyılın Sonlarına Kadar Japonya

Japonya'da devlet Feodal (Derebeylik) düzeniyle yönetilmiş, imparator ise varlığını sembolik olarak sürdürmüştür. Şogun adı verilen ordu komutanı derebeylerin en güçlüsünden seçilmiş ve asıl gücü elinde bulundurmuştur. Ülke yönetimi bu şekilde iken dış siyasette ise dışa kapalı bir politika izlenmiştir. Japonya'nın birçok adadan oluşması, toprak bütünlüğünün sağlanamamasına bu durumun devletin merkezileşememesine neden olmuştur. Bundan dolayı devlet feodal bir oligarşi tarafından idare edilmiştir. 

1854 yılına gelindiğinde Batılı devletlerle anlaşma yapılarak batıya açılmak amaçlanmış ancak halk bu açılıma karşı çıktığı için Şogun yönetimi ülke üzerinde etkisini kaybetmiştir. 1867 yılına gelindiğinde ise imparatorun ölümüyle yerine geçen imparator Mutsuhito'nun aydınların batı tarzı yenilik yapılması fikrine destek vermesiyle Japonya'da **Meiji Restorasyonu** denilen reform süreci başlamıştır.

### Meiji Restarasyonu

Kelime anlamı olarak **aydın hükümdar** anlamına gelmektedir. Japonya'da imparator Mutsuhito önderliğinde başlatılan reform sürecinin genel adıdır. Restorasyon sürecinde yapılanlarda temel amaç güçlü ordusu olan zengin bir ülke haline gelmektir.

Bu dönemde;

- 1868'de feodal düzen yıkılarak Batı tarzı hükümet kurulmuş,
- Prusya Alman modeli esas alınarak yeni bir anayasa oluşturulmuş,
- Eğitim alanında yapılan çalışmalarla kültürel faaliyetler hız kazanmış,
- Topluma modern bir görüntü kazandırmak için batı tarzı kıyafetler giyilmeye başlanmış,
- Takvim değiştirilmiş,
- Çağdaş bir bankacılık sistemi oluşturulmuş,
- İngiltere örnek alınarak donanma güçlendirilmiş,
- Prusya'dan uzmanlar getirilerek ordu modernleştirilmiş,
- Japon subayları eğitim amaçlı batılı askeri okullara gönderilmiş,
- Ulaşım ve haberleşmeye önem verilerek demiryolu, telgraf hatları ve deniz yolları geliştirilmiş,
- Ekonomik alanda ağır sanayi, demir-çelik ve gemi yapımcılığı geliştirilmiş ayrıca tekstil sanayi de çağdaş seviyeye getirilmiştir.

Sonuçları;

- Yapılan reformlarla kısa sürede gelişen Japonya güçlü bir devlet haline gelmiştir.
- Sanayileşmeye bağlı olarak üretim arttığı için gerekli olan hammadde ihtiyacı artmış ve hammadde elde etmek isteyen Japonya yayılmacı bir politika izlemeye başlamıştır.

### Çin-Japon Savaşı (1894-1895)

Hızlı bir şekilde güçlenen Japonya, sömürgecilik faaliyetleri doğrultusunda gözünü Kore’ye dikmiş, bu durumda Çin ile savaşmasına neden olmuştur. Bu savaşı Japonya kazanmış ve Mançurya’nın güneyi ile Kore’yi egemenliği altına almıştır. Ancak Japonya’nın buraları alarak Uzak Doğu’da güçlenmesi bölgede hâkim olan Rusya’yı ve Avrupa Devletlerini rahatsız etmiştir. Özellikle Rusya’nın gösterdiği tepki karşısında Japonya, Çin’den aldığı yerleri geri vermek zorunda kalmıştır.

1899-1901 yılları arasında gerçekleşen ve Çin’in emperyalizme karşı verdiği savaş olarak adlandırılan olay **Boxer Ayaklanması**’dır. Boxer Ayaklanması, Avrupalı devletlerin ekonomik ve siyasi yönden Çin üzerinde etkili olmalarına, Çin halkının tepki vermesi şeklinde gelişmiştir. Ayaklanmada yabancı yatırımcıların, misyonerlerin, yabancı temsilciliklerin ülkeden çıkarılması hedeflenmiştir.

### Rus-Japonya Savaşı (1904-1905)

Nedeni: Rusya'nın Çin'de çıkan Boxer Ayaklanmasını bastırmak için Mançuryayı işgal etmesi ve askerlerini geri çekmemesi.

Gelişimi Ve Sonucu: Japonya'nın saldırısıyla başlayan ve 18 ay süren savaşı Japonya kazanmıştır. Rusya, Mançurya üzerindeki bütün haklarını Japonya'ya devretmiş ve Kore'nin bağımsızlığını tanımıştır.

Japonya, 1910 yılında Kore'yi işgal etmiş, 1931 yılında Mançurya'yı işgal etmiş, 1937 yılında Çin'i işgal etmek amacıyla harekete geçmiştir.

![[/Screen Shot 2023-02-23 at 20.14.57.png]]

---

# İki Dünya Savaşı Arasındaki Dönemde Dünya’da Meydana Gelen Siyasi Ve Ekonomik Gelişmeler

**Ekonomik Kriz Öncesi Dünya:** I. Dünya Savaşı sonrası üretim artmış ve buna bağlı olarak sanayi ülkeleri ihraç ettiği ürünlerle büyük karlar elde etmiştir. Tarımsal üretimin artması fiyatların düşmesine bu da tarım ürünlerinden elde edilen karların azalmasına neden olmuştur

**ABD'de Durum:** I. Dünya Savaşı'nın getirdiği zorlukları aşmak ve ekonomiyi tekrar toparlamak amacıyla küçük şirketler birleştirilerek tekeller oluşturulmuştur (Tröst). Bu tekelleşme de bir holdingin zarar görmesi diğerlerinin de zarar görmesine ortam hazırlamıştır. Banka ve şirketlerin çalışma esaslarını düzenleyen kanunlar yetersizdir. Hissedar ve yatırımcıların bilgilendirilmesinde ve denetlenmesinde eksiklikler vardır. ABD; 1924-1929 yılları arasında ihracat fazlası ile dünyaya kredi veren ülke konumuna gelmiş ayrıca otomobil, yapı, elektrik gibi sanayi ürünlerine talebin artması ABD borsasının yükselmesinde etkili olmuştur ancak diğer devletlere verilen kredilerin geri alınamaması ekonomiyi sıkıntıya sokmuştur.

**İngiltere'de Durum:** I. Dünya savaşı sonrası para birimi aşırı değer kazanmış bu ise ihracatta düşüşe ve ekonominin iyice bozulmasına neden olmuştur.

**Almanya'da Durum:** I. Dünya Savaşı yenilgisi sonrasında savaş tazminatını ödemek amacıyla karşılıksız para basmış bu da ülkede hiperenflasyona (aşırı enflasyona) yol açmıştır.

## Almanya’da Meydana Gelen Hiper Enflasyonun Siyasi Ve Sosyal Sonuçlarını

- Almanya’da Bolşeviklerin kışkırtmaları sonucu Alman sosyal demokratları ile mevcut iktidar yanlıları arasında çatışmalar yaşandı. 1919’da isyana dönüşen çatışmaları 1920’de darbe girişimi takip etti. (Siyasi)
- Almanya’da Hitler’in Nazi Partisi güçlenirken komünist devrimci siyasal hareketler hız kazandı. (Siyasi)
- Toplumda derin ayrışmalar oldu ve Alman demokrasisi kesintiye uğradı. (Siyasi)
- Devlete olan güven azaldı. (Siyasi)
- Alman ırkçılığı güçlendi ve diğer milletlere karşı bir tepki doğdu. (Siyasi)
- Ülke çapında grevler yapıldı. Aç kalan insanlar yağmacılığa başladı. (Sosyal)
- Almanya’nın alım gücü ve üretim kapasitesi azaldı. (Sosyal)

## 1929 Krizinin Nedenleri

- ABD’de küçük şirketlerin birleşmesi tekellerin oluşması. **Yorum:** 1929 Dünya Ekonomik Krizi öncesinde Amerika'da küçük şirketlerin birleşerek tekelleşmesi, Amerikan ekonomisinde etkili olan şirket sayısının azalmasına sebep olmuştur. Bu durum da şirketlerden tek bir tanesinin bile iflas etmesinin ekonomiyi kökünden sarsacağı anlamına gelmektedir.
- ABD’de banka ve şirketlerin çalışma esaslarını düzenleyen yasaların yetersiz olması. **Yorum:** Amerikan banka ve şirketlerin çalışma esaslarını düzenleyen yasaların yetersiz olması, şirketlerin denetlenmesini zorlaştırdığı için buralar kontrolden çıkmıştı. Bu durum da krizi tetiklemiştir.
- ABD’nin verdiği kredilerin ödemelerini, zamanında geri alamaması.
- ABD’de yeni oluşan endüstrilere talebin fazla olması nedeniyle borsanın yapay olarak aşırı yükselmesi
- Başkan Hoover’in yanlış ekonomi politikaları uygulaması
- Taylorizm akımının etkili olması. **Yorum:** Taylorizm, Amerikalı bir mühendis olan Winslow Taylor tarafından sanayide en yüksek verimliliği sağlamak için oluşturulan bir sistemdir. Bu sistemde aynı zaman dilimi içinde çok üreten işçiye çok ücret, az üretene ücret kesintisi uygulaması yapılmıştır.

## Ekonomik Krizin Ortaya Çıkışı (Kara Perşembe)

New York Borsası (Wall Street), 1928 yılından 1929 yılı Ekim ayının başlarına kadar yükselmiş buna bağlı olarak kar oranı artmıştır. Ancak 3 Ekim 1929 tarihine gelindiğinde bu yükseliş durmuş hatta bazı holding hisseleri değer kaybetmiştir. Bu düşüş 21 Ekim günü yatırımcıların hisselerini ellerinden çıkarmalarıyla hızlanmış ve "Kara Perşembe" olarak anılan 24 Ekim 1929 Perşembe günü borsa dibe vurmuştur.

## Ekonomik Krizin Sonuçları

1929'da başlayan ekonomik kriz Kuzey Amerika ve Avrupa merkez olmak üzere sanayileşmiş ülkelerin tamamını etkilemiştir, birçok banka batmıştır.

İnsanlar sosyoekonomik sorunlar yaşamıştır. İşsizler ve evsizler ordusu ortaya çıkmıştır. Kriz Dünya üzerinde toplam üretimin %42 oranında ve dünya ticaretinin de %65 azalmasına neden olmuştur. İnsanlar sebze, meyve yetiştirerek varlıklarını devam ettirmeye çalışmışlardır. Paranın piyasadan çekilmesiyle takas usulü ekonomiye tekrar geri dönülmüştür. İnsanlar sosyal konumlarını ve ruh sağlıklarını kaybetmişlerdir. İnşaat ve madencilik faaliyetleri durmuş tarım ürünlerinin fiyatlarının düşmesi çiftçileri olumsuz etkilemiştir.

**Uyarı:** 1929 Dünya Ekonomik Krizinden birçok ülke olumsuz etkilenirken planlı ekonomi sayesinde Sovyetler Birliği krizden etkilenmemiştir. 

ABD’de 1932 yılında Başkan Roosevlt seçilmiştir. Yeni başkanın ABD ekonomisini bunalımdan çıkarmak için ekonomik, sosyal ve siyasal nitelikte yaptığı tüm uygulamaya "New Deal" (yeni görüş) denmiştir.

## Krizin Türkiye’ye Etkileri

1929 Dünya Ekonomik Krizi sonrasında uluslararası ticarette ortaya çıkan daralma Türkiye’yi de etkilemiştir. Türkiye bu krize karşı bazı önlemler almıştır:

- Devlet, dış ticaret ve döviz üzerinde denetimini arttırmıştır.
- “Kliring Sistemi“ uygulanmıştır. **Yorum:** Dış ticarette uygulanan Kliring Sistemi, ticarette para kullanmak yerine malların takas edilmesi şeklinde bir uygulamadır. “Malını alanın malını almak” şeklinde de açıklanabilir. Bu sistemi uygulayan Türkiye, krize karşı ihracat oranını arttırmak istemiştir.
- Gümrük vergileri yükseltilmiştir.
- Yerli malı kullanımı özendirilmiştir. Bu konuda çalışmalar yapmak için 1929 yılında “Millî İktisat ve Tasarruf Cemiyeti” kurulmuştur.
- 1930 yılında Türk lirasının değerini belirlemek ve para piyasasını kontrol etmek için Merkez Bankasının kurulmasına karar verilmiştir.
- Ekonomide devletçilik politikası izlenmiştir.

# İki Dünya Savaşı Arasındaki Dönemde Dünya’da Meydana Gelen Sosyokültürel Olaylar Ve Bilimsel Gelişmeler

## **Dönemi Yansıtan Üç Eser**

Einstein Görelilik Teorisi, John Steinback Gazap Üzümleri, Pablo Picasso Guernica.

## Teknolojik Ve Mimari Alanda

I. Dünya Savaşı’ndan sonra insanlarda ihtiyaçlarını karşılayamama korkusuyla oluşan kıtlık psikolojisi tüketimin artmasına sebep olmuştur. Bu artan tüketim ihtiyacını karşılamak için teknolojik ürünlerin yapılmasında ve kullanımında artış gözlemlenmiştir. Daha önce sanayide yoğunlukla kullanılan petrol ve elektrik tüketimi insanların günlük yaşantısına daha fazla girmiştir. Özellikle elektrikli ev aletlerinin evlerde kullanımında artış gözlenmiştir. 

Teknolojinin gelişmesi ulaşım imkânlarının çeşitlenmesine yol açmıştır. Kara ve demir yolu ulaşımı gelişirken hava yolu ulaşımı da insanların hayatına dâhil olmuştur. Şehirleşme alanında önemli gelişmeler yaşanmıştır. Özellikle “**Bauhaus**” şehir planlamasıyla yeni bir şehircilik anlayışı gelmiştir. Bu akım ayrıca mimariye de yenilikler getirmiştir.

## Bilimsel Alanda

I. Dünya Savaşı’nın bittiği 1918 tarihi ile II. Dünya Savaşı’nın başladığı 1939 tarihleri arasında fizik, kimya, tıp, astronomi, biyoloji alanlarında çok önemli bilimsel gelişmeler yaşanmıştır. Örneğin, Albert Einstein izafiyat teorisi, Rutherford nükleer protonu (1919), Anderson pozitif elektronu (1931), Chandwick nötronu (1934), Frederic et Irene, Joliot-Curie ve Enrico Fermi yapay radyoaktiviteyi bulmuş ayrıca uranyum fizyonu Almanya'da gerçekleştirilmiştir. Böylece nükleer enerji alanında gelişmeler yaşanmıştır.

## Sağlık Alanında

Aşı ve ilaçlar bulunurken ayrıca organ nakline başlanmıştır. Banting ve Best insilünü ayrıştırmayı başarmıştır (1922). Calmette ve Guerin Tüberküloza karşı BCG aşını bulmuştur (1921). Alexander Fleming penisilini keşfetmiştir (1929).

## Sosyal Bilimlerde

Felsefede; fenomenoloji ve varoluşçuluk akımları bu dönemde ortaya çıkmıştır. 1929 Fransız Annales ekolü ortaya çıkmıştır. Savaş tarihi, kral ve imparatorlar tarihi önceliğini kaybetmiş yeni tarih anlayışı yerel tarih, sosyal, ekonomik ve medeniyet konuları ön plana çıkmıştır. Savaş sonrası yaşanan sıkıntılar edebi eserlere de yansımış toplumsal sıkıntıları aydınlar yazdıklarıyla ortaya çıkarmışlardır. Ayrıca tiyatroda yenileşme süreci yaşanarak eleştiri hakkı tanınmış resim alanında sürrealizm akımı ortaya çıkmıştır (Salvador Dali). Müzikte ise klasik müzik ve caz müziği yayılmıştır.

## Bu Dönemde İcat Ve Keşifler

ABD'de ilk defa radyo yayını yapılmıştır (1920). Verem aşısı Fransa'da geliştirilmiştir (1921). Elektrikli trafik ışıkları ABD'de geliştirilmiştir (1923). İlk sesli sinema filmi yapılmıştır (1927). C vitamini geliştirilmiştir (1928). Penisilin bulunmuştur (1929). Nötron bulunmuştur (1932). Dondurulmuş yiyecekler üretilmiştir (1924). Elektron mikroskobu geliştirilmiştir (1932). Elektrikli ses kayıt araçları, radarlar geliştirilmiştir geliştirilmiştir (1926). Çekirdek bölünmüştür, füzyon (1938). İlk başarılı roket denemesi yapılmıştır (1926).