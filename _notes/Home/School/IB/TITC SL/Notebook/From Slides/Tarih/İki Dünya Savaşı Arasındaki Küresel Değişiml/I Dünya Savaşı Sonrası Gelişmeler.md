# I. Dünya Savaşı Sonrası Gelişmeler

Savaşın başlamasında etkili olan olay 28 Haziran 1914 Saray Bosna'da Avusturya-Macaristan veliahtı Franz Ferdinand'ın Sırplı bir milliyetçi tarafından öldürülmesidir. Bu gelişme üzerine Avusturya'nın, Sırbistan'a saldırmasıyla savaş resmen başlar.

Her ne kadar savaşın kıvılcımı bu olay olmuş olsa da asıl sebep sömürgecilik ve milliyetçiliktir.

1914'de başlayan savaş kısa sürede üç kıtaya yayılmış başlangıçta tarafsız kalan ABD'nin savaşa katılmasıyla savaşı **İtilaf devletleri** kazanmıştır.

![[/Screen Shot 2023-01-10 at 19.25.11.png]]

- I. Dünya Savaşı Esnasında Avrupa ve Osmanlı Devleti

![[/Screen Shot 2023-01-10 at 19.25.42.png]]

- I. Dünya Savaşı Sonrasında Avrupa

# Paris Konferansı

## Toplama Amacı

Konferansın toplanma amacı I. Dünya Savaşı'nı kesin olarak bitirmek ve bozulan dengeyi yeniden kuracak antlaşmaların taslağını hazırlamaktır. Konferansa 32 devletin katılmasına rağmen konferansı etkileyen ve yönlendiren dört büyük devlet vardır. ABD, Fransa, İngiltere, İtalya gibi devletler konferans kararlarında etkili olmuşlardır. ABD Uluslararası alanda barışı ve güvenliği sağlayacak **Milletler Cemiyeti**'nin kurulmasını sağlamak ve **Monroe Doktrini**'ne geri dönmek istemiştir.

### Monroe Doktrini

1. ABD; Avrupa devletlerinin kıtaya yönelik sömürge faaliyetlerine ve kendi sistemlerini kıtanın herhangi bir yerinde uygulamak için yapacakları girişimlere izin veremez.
2. ABD; Avrupalı devletlerin arasında yaşanan sorunlara, savaşlara ve politikalara karışmamayı esas alır. **Uyarı:** ABD Başkanı Monroe; Avrupa'nın kendi kıtasına karışmamasını buna karşılık ABD'nin de Avrupa sorunları ve diplomasisinden uzak duracağını söyleyerek kendi kıtasına kapanmıştır. Böylece ABD **yalnızlık** (infirat) politikasını başlatmıştır.

**Fransa:** Milli çıkarları doğrultusunda hareket ederek Almanya'nın güçlenmesini önlemek.

**İtalya:** Avusturya ve Anadolu'dan toprak kazanmak.

**Sırbistan:** Toprak kazanarak Akdeniz'e açılmak.

**Japonya:** Yayılmacı siyasete devam ederek Çin'den toprak almak.

**İngiltere:** Yapılacak antlaşmaların kendi çıkarlarına uygun olmasını sağlamak ayrıca Almanya'nın sömürgelerini ele geçirerek bir daha Almanya'nın toparlanmasına izin vermemek.

## Sonuçları

- 1815 Viyana Kongresi Kararlarının aksine milliyetçilik esası ön plana çıkarılarak imparatorluklar parçalanmış imparatorlukların yerine **ulus devletler** kurulmuştur. Böylece Avrupa'nın siyasi haritası değişmiştir.
- Avusturya-Macaristan, Osmanlı İmparatorluğu, Rus Çarlığı, Alman İmparatorluğu parçalanmıştır. Buna karşılık Polonya, Çekoslovakya, Litvanya, Letonya, Estonya, Finlandiya, Macaristan, Yugoslavya, Türkiye gibi yeni devletler kurulmuştur.
- Sırbistan, Yugoslavya, Romanya, Yunanistan, İtalya, Fransa (Alsas Loren) ve Danimarka gibi devletler ya topraklarını genişletmiş ya da güç kazanmışlardır.
- ABD'nin yalnızlık politikasına geri dönmesiyle, bu durumdan yararlanan İngiltere ve Fransa; kendi çıkarları doğrultusunda barış anlaşmalarının şartlarını belirlemişlerdir.
- Uluslararası barışı korumak için ABD'nin çabasıyla Milletler Cemiyeti kurulmuştur.
- İtilaf Devletleri, sömürgecilik anlayışı yerine "**manda ve himaye**" fikrini çıkarmışlardır.

# Versay Antlaşması

Almanya ile İtilaf Devletleri arasında imzalanmıştır. Buna göre,

- Almanya; Alsas-Loren ve Saar bölgesini Fransa'ya, Eupen, Malmedy ve Monschuv'ın bir kısmını Belçikaya, Batı Prusya'nın büyük bir kısmını Lehistan'a; Yukarı Silezya'nın bir kısmı Çekoslovakya'ya verecek Danzig ise serbest şehir olacak.
- Alman sömürgeleri İngiltere, Fransa, Belçika ve Japonya arasında paylaştırılacak.
- Almanya; on yıl süreyle Fransa, Belçika ve İtalya'ya kömür verecek ayrıca I. Dünya
Savaşı'nda zarar verdiği devletlere savaş tazminatı ödeyecek.
- Almanya'da zorunlu askerlik kaldırılacak Almanya en fazla 100.000 kişilik bir ordu
bulundurabilecek 5. Almanya; Avusturya ile birleşmeyecek.
- Almanya; yeni kurulan Avusturya, Çekoslovakya, Lehistan'ın bağımsızlığını tanıyacak.
- Almanya; Milletler Cemiyeti'ne üye olacaktır.
    - **Uyarı:** Versay Antlaşması'yla Almanya, siyasi ve ekonomik anlamda ağır yükümlülük altına girmiştir. Bu durum II. Dünya Savaşı'na zemin hazırlamıştır.
    - **Uyarı:** Bismark'ın kurduğu Almanya'nın yıkılması ve birçok Alman'ın yeni kurulan devletler bünyesinde kalması azınlık meselesini ortaya çıkarmıştır.

## Dünya Savaşı Sonunda Yenilen Devletlerle İmzalanan Antlaşmaların Ortak Özellikleri

- Yenilen devletlerin toprakları küçültülmüştür.
- Bazı devletlerin toprakları işgal edilmiş veya bu devletler bünyesinden yeni devletler kurulmuştur.
- Yenilen devletlere, askeri sınırlamalar ve yasaklar getirilmiştir.
- Yenilen devletlere, ağır savaş tazminatları ödetilmiş ve bu devletlere ekonomik yükümlülükler getirilmiştir.
    - I. Dünya Savaşı sonrasında imzalanan antlaşmaların şartlarının çok ağır olması II. Dünya Savaşı'na zemin hazırlamıştır

# I. Dünya Savaşının Sonuçları

## Savaşın Galibi Devletler Açısından Sonuçları

### ABD

- I. Dünya Savaşı'na girerek Monroe Doktrini'nden ilk kez ayrılan devlettir. Savaş sonrasında Monroe Doktrini'ne tekrar geri dönmüştür.

### İngiltere

- Savaş öncesi en büyük rakibi olan, kendisi için karadan ve denizden tehlike oluşturan Almanya'yı devre dışı bırakmıştır.
- Siyasi boşluktan yararlanarak Orta Doğu'yu rahatlıkla sömürgeleştirmiştir.
- Rusya'yı saf dışı bırakmış, ayrıca Fransa'yı ikinci plana iterek Avrupa'nın ve dünyanın bir numaralı devleti haline gelmiştir.

### Fransa

- Kendisi için tehlike oluşturan Avusturya-Macaristan ve Almanya'nın savaşta yenilmesiyle sınır güvenliğini sağlamıştır.
- Avrupa ve Orta Doğu'da elde ettiği sömürgelerle İngiltere'den sonra en karlı çıkan devlet olmuştur.

### İtalya

- Avusturya'dan kazandığı toprakla sınırlarını kuzey yönlü genişletmiştir.
- Gizli antlaşmalarda kendisine verilen İzmir ve çevresinin Yunanistan'a verilmesiyle müttefikleriyle arası açılmıştır.
- Elde ettiği topraklar ve adalarla Akdeniz ve çevresinde güçlü bir konuma gelmiştir.

### Japonya

- Uzak Doğu'da Almanya'nın sömürgelerini ele geçirerek bölgede güçlü bir konuma ulaşmıştır.

## I. Dünya Savaşının Genel Sonuçları

- 1815 Viyana Kongresi ile kurulan dengeler değişmiş Rusya, Osmanlı Devleti, Avusturya-Macaristan, Alman İmparatorlukları yıkılmış yerlerine yeni rejimleriyle milli devletler kurulmuştur.
- İmparatorlukların yıkılmasıyla Avrupa'da İtilaf devletleri lehine yeni bir siyasi harita ve güçler dengesi oluşturulmuştur.
- İmparatorlukların yıkılmasıyla doğan siyasi boşluğu İngiltere, Fransa, İtalya, Japonya gibi devletler doldurmaya çalışmıştır.
- Sorunların barışçıl yollarla çözümlenmesi için Milletler Cemiyeti kurulmuştur.
- Sömürgeciliği devam ettirmek isteyen büyük devletler amaçlarına ulaşmak için manda ve himaye düşüncesini ortaya atmışlardır.
- Savaş sonunda sınırların çiziminde etnik yapıya dikkat edilmemesi daha sonraki süreçte azınlık sorununu ortaya çıkarmıştır.
- Savaşa katılan yaklaşık 65 milyon civarındaki askerin 9.2 milyonu ölmüştür.