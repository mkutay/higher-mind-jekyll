# Siyasi Alanda Yapılan İnkılaplar ve Çok Partili Hayata Geçiş Denemeleri

# Siyasi Alanda Yapılan İnkılaplar

Lozan Antlaşması imzalandıktan sonra yeni seçimler yapılmış ve 11 Ağustos 1923‘te II. TBMM çalışmalarına başlamıştır. II. TBMM’nin ilk işi *Lozan Antlaşması*’nı onayladıktan sonra *Halk Fırkası* kurmuştur. Radikal bir değişiklikle İstanbul değil Ankara başkent olacaktır. Çünkü Mustafa Kemal Atatürk; Türkiye’nin, Osmanlı Devleti’nin devamı olarak görülmesini istememektedir.

> Mustafa Kemal Paşa daha 1922 yılı sona ermeden, *Halk Fırkası* adıyla yeni bir siyasal parti kurmak niyetinde olduğunu açıkladı, 1923 nisan başında yeni seçim kararı alınınca da, başında bulunduğu (Birinci) “Anadolu ve Rumeli Müdafaa-i Hukuk Grubu”nun programı olarak *Dokuz Umde* (ilke) bildirisini ilân etti. Yapılan seçimlerde onun gösterdiği adaylar kazandı. Bu milletvekilleri, İzmir’in kurtuluşunun birinci yılı dönümünde *Halk Fırkası*’nı resmen kurdular. İstanbul’u işgal altında tutan İngiliz ve diğer itilâf güçleri, yapılan anlaşma uyarınca ekim başında bu şehri boşalttı. Fakat Meclis, bir genel kurul kararıyla İstanbul’un yerine **Ankara’yı başkent yaptı**. (TUSİAD)
> 

### 9 Umde

1. Ulusal egemenliğe bağlılık.
    1. Yönetimle ilgili şu yasalar çıkarılacaktır: Bakanlar Kurulunun görev ve sorumlulukları; Şûralar [İlçeden başlayarak halk temsilcileri kurulları]; Genel Müfettişlikler; Bucaklar.
2. Saltanatın kaldırılması kararının değişmezliği.
    1. TBMM’ye dayanan halifeliğin Müslümanlar arası yüksek bir makam olduğu.
3. İç güvenlik ve düzenin sağlanması.
4. Mahkemelerin hızlı işlemesi. Yeni yasalar yapılması.
5. Alınacak ekonomik ve toplumsal önlemler:
    1.  Tarımdan alınan "âşâr" [ondalık] vergisinin sakıncalarının giderilmesi,
    2. Tütün tarım ve ticaretinin desteklenmesi,
    3. Tarım, endüstri ve ticaret kredileri,
    4. Ziraat Bankası’nın sermayesinin arttırılması,
    5. Tarım makineleri,
    6. Endüstrinin teşviki,
    7. Demiryolları yapımı,
    8. İlkokullarda öğretimin birleştirilmesi ve bütün okulların geliştirilmesi,
    9. Genel sağlık ve toplumsal yardımlaşma,
    10. Orman, madencilik ve hayvancılık.
6. Zorunlu askerlik süresinin kısaltılması; okuryazarlığa göre daha azaltılması ve orduda görevli kişilerin genliklerinin sağlanması.
7. Yedek subaylara, savaşta sakatlananlara, emeklilere, dul ve yetimlere yardım.
8. Bürokrasinin düzeltilmesi, kamu görevlerinde aydınlardan yararlanılması.
9. Bayındırlık işleri için ortaklıklar kurulmasının sağlanması ve kişisel girişimlerin kollanması. 

> Barış hakkında görüşümüz: Ulusal, ekonomik ve yönetimsel bağımsızlığın sağlanması kesin bir koşuldur. (TUSİAD)
> 

## Saltanatın Kaldırılması

### Nedenleri

- 23 Nisan 1920 tarihinde TBMM’nin açılmasıyla egemenlik halka geçmiştir. Fakat saltanatlık makamı **halk egemenliği ile ters düşmektedir**.
- Avrupa devletleri, Lozan Konferası'nda ikilik çıkararak isteklerini Türk heyetine kabul ettirmek için hem TBMM hem de Osmanlı Hükûmetlerini konferansa çağırmıştır.
- Osmanlı Devleti, Millî Mücadele sürecinde TBMM'ye destek vermediği gibi İtilaf Devletleri ile de iş birliği hâlinde olmuştur.

### Sonuçları

- **Osmanlı Devleti resmen sona ermiştir**.
- Osmanlı ailesinden gelen Abdülmecid Efendi, TBMM tarafından halife tayin edilmiştir.
    
    **Yorum:** Saltanat kaldırıldıktan sonra Osmanlı Padişahı Vahdettin 17 Kasım 1922 tarihinde halife unvanı ile birlikte İngiltere’ye sığınmıştır. TBMM Hükûmeti de İngiltere’nin Vahdettin’in sahip olduğu *halifelik gücünden yararlanmasını önlemek* amacıyla Osmanlı sülalesinden gelen Abdülmecid Efendi’yi halife ilan etmiştir.
    
- TBMM yasal olarak Türk milletinin tek temsilcisi durumuna gelmiştir.
- Millî egemenliğin önündeki en önemli engel kalkmıştır.
- Cumhuriyetin ilan edilmesine ortam hazırlanmıştır.
- *Laiklik* anlamında ilk adım atılmıştır.
    
    **Yorum:** Saltanat kaldırıldıktan sonra halife olarak Abdülmecid Efendi’nin tayin edilmesi ile ülkede siyasi ve dinî güç birbirinden ayrılmıştır.
    
    **Uyarı:** Saltanatın kaldırılmasıyla ülkede yönetim şeklinin belirgin olmaması, devlet başkanlığı ve rejim (yönetim) tartışmaları sorunlarını beraberinde getirmiştir
    

## Halifeliğin Kaldırılması

### Nedenleri

- Saltanatın kaldırılması ve Vahdettin’in ülkeyi terk etmesinden sonra TBMM, Abdülmecit Efendi’yi halife olarak seçmiştir. Çünkü *kamuoyu henüz halifeliğin kaldırılmasına hazır değildir*, fakat Cumhuriyet’in ilanı ve devlet başkanının seçilmesi ile halifeliğin rolü kalmadığı belirtilir.
- Saltanatın kaldırılması ve Cumhuriyet’in ilanından sonra eski rejim taraftarlarının ve devrimlere karşı olanların sığınabilecekleri tek güç olarak halifelik kalmıştır.
- Bazı TBMM üyeleri, halifeyi milletin üstünde görmeye başlamışlar, “TBMM, halifenindir” şeklinde propagandalara girişmişlerdir.
- **Halifelik makamı, Milliyetçilik ve Ulusal Egemenlik anlayışına ters düşmektedir**.
- Yabancı devletler *halifeliği bahane ederek Türkiye’nin iç işlerine karışmaya* çalışmışlardı.
- Abdülmecit Efendi, zamanla padişah gibi davranmaya, hatta saltanat için propaganda yapmaya başlamıştır.

### Sonuçları

- **Laikliğe** geçişin en önemli adımı gerçekleşmiştir.
- Yapılacak inkılâpların önündeki en büyük engel ortadan kalkmıştır.
- Türkiye’de ümmetçilik anlayışları sona ermiş, ulusal egemenlik daha da güçlenmiştir.
- Eski rejim karşıtları önemli bir dayanaklarını kaybetmişlerdir. Cumhuriyet rejimi ve Milliyetçiliğin temelleri sağlamlaştırılmıştır.
- Bağımsız bir dış politika izlenmesine zemin hazırlanmıştır.

> İslâm’da, Hıristiyanlık’taki gibi insanla Tanrı arasında aracılık yapan bir Kilise (rahipler) anlayışı olmadığı, din ve devlet işleri geleneksel olarak bir arada yürütüldüğü için, dünyevî gücü kalmayan bir halifelik fikri havada kalıyordu. Eşitlik ilkesine dayalı çağdaş yaşam, dünya ve ahiretle ilgili çalışmaların ayrılmasını, devletin bütün inançlara eşit uzaklıkta durmasını gerektirmekteydi. Cumhuriyet laikliği böyle tanımlamakla birlikte, uygulamada din işleri (diyanet) günümüze kadar devletin denetiminde örgütlenegeldi. (TÜSİAD)
> 

## Ankara’nın Başkent Oluşu (13 Ekim 1923)

- Millî Mücadele yıllarında merkezlik yapmıştır (Temsil Heyeti’ne daha sonra da TBMM’ye).
- Ankara, Anadolu’nun ortasında her yere ulaşımının uygun olduğu bir yerdir.
- Coğrafi ve stratejik konumunun elverişli olması başkent olmasında etkilidir.

## **Cumhuriyetin İlanı (29 Ekim 1923)**

### **Cumhuriyetin İlanını Hazırlayan Sebepler**

- 1921 Anayasası'nda devlet rejiminin ne olacağı ile ilgili bir açıklama yoktur.
- Saltanatın kaldırılması ile ülkede devlet başkanlığı ve rejim boşluğu sorunları ortaya çıkmıştır.
- Türk halkının cumhuriyet yönetiminin temeli olan demokrasiye uzak değildir.
- Meclis hükûmeti sisteminin aşırı muhalefetten dolayı işleyemez hâle gemiştir.

Cumhurbaşkanı Mustafa Kemal, başbakan olarak İsmet İnönü'yü atamış ve hükûmeti kurmakla görevlendirmiştir. Ayrıca meclis de kendi içinde Fethi Okyar'ı, meclis başkanı olarak seçmiştir.

## Anayasa Hareketleri

**Madde 1:** Egemenlik, kayıtsız ve şartsız ulusundur. Yönetim biçimi halkın mukadderatını bizzat ve bilfiil yönetmesi temeline dayalıdır. Türkiye Devleti’nin hükümet biçimi cumhuriyettir.

**Madde 2:** Türkiye Devleti’nin dini, İslam dinidir. Resmi dili Türkçedir.

**Madde 4:** Türkiye Devleti Büyük Millet Meclisi tarafından yönetilir. Meclis, Hükümetin ayrıldığı yönetim birimlerini icra vekilleri aracılığıyla yönetir.

**Madde 10:** Türkiye Cumhurbaşkanı, Türkiye Büyük Millet Meclisi Genel Kurulu tarafından ve kendi üyeleri arasından bir seçim dönemi için seçilir. Başkanlık görevi yeni cumhurbaşkanının seçilmesine kadar sürer. Yeniden seçilmek mümkündür.

**Madde 11:** Türkiye Cumhurbaşkanı devletin başkanıdır. Bu sıfatla gerek gördüğünde Meclise ve Vekiller Heyetine başkanlık eder.

**Madde 12:** Başvekil cumhurbaşkanı tarafından ve Meclis üyeleri arasından seçilir. Diğer vekiller başvekil tarafından gene Meclis üyeleri arasından seçildikten sonra tümü cumhurbaşkanı tarafından Meclisin onayına arzolunur. Meclis toplantı halinde değilse durumun onaylanması Meclisin toplanmasını bekler. (TUSİAD)

**1924 Anayasası İle Birlikte:**

- **Egemenliğin kayıtsız şartsız millete ait** olduğu kabul edilmiştir.
- Türkiye Devleti’nin bir **cumhuriyet** olduğu belirtilmiştir.
- Türkiye Cumhuriyeti’nin dininin İslam, başkentinin Ankara, resmî dilinin Türkçe olduğu kabul edilmiştir.
- Yasama TBMM’ye, yürütme Cumhurbaşkanı ve hükûmete, yargı ise bağımsız mahkemelere bırakılmıştır. (Güçler Ayrılığı)
- Kamu özgürlükleri düzenlenmiştir.

**Zaman İçerisinde 1924 Anayasasında Yapılan Değişiklikler**

- 1928’de “Devletin dini İslam’dır.” ibaresi anayasadan çıkarılmıştır.
- Kadınlara 1930’da belediyede seçimlerinde, 1933’te muhtarlık seçimlerinde, 1934’te de genel seçimlerde seçme ve seçilme hakkı verilmiştir.
- 1937’de Atatürk ilkeleri anayasaya girmiştir.

# Çok Partili Hayata Geçiş Denemeleri

## Cumhuriyet Halk Fırkası (9 Eylül 1923)

Mustafa Kemal, Kurtuluş Savaşı döneminde “Anadolu ve Rumeli Müdafaayı Hukuk” grubunu kurmuştu. Bağımsızlığın kazanılmasıyla görevini tamamlayan bu grup daha sonra Atatürk’ün emriyle *Halk Fırkası* adını almıştı (9 Eylül 1923). Cumhuriyetin ilanından sonra ise ismi değiştirilerek *Cumhuriyet Halk Partisi* olmuştur. Böylece cumhuriyet tarihinin ilk siyasi partisi kurulmuştur. Partinin başkanı ise Mustafa Kemal olarak belirlenmiştir. Partinin programı, Mustafa Kemal’in yapmayı planladığı yenilikleri kapsamaktadır. 1950 yılına kadar sürekli iktidarda kalmıştır.

**Özellikleri:**

- Türkiye Cumhuriyeti’nin ilk siyasi partisidir.
- Halk Partisi adı ile kurulmuş, cumhuriyetin ilanından sonra “Cumhuriyet Halk Partisi” adını almıştır.
- I. Mecliste oluşturulan Müdafaa-i Hukuk grubunun partileşmiş durumudur.
- Tüm ulusun partisidir.
- Cumhuriyet devrimleri bu parti ile gerçekleştirilmiş ve yerleştirilmiştir.
- Programın temeli altı ilke çerçevesinde oluşmuştur.
- Ekonomide Devletçilik ilkesini benimsemiştir.

**Not:** Mustafa Kemal, başlangıçta asker olup milletvekili olanlardan ya siyasete ya da orduya geri dönmelerini istemiştir. Böylece **ordu siyasetten ayrılmıştır**.

1927’deki II. Büyük kongresi ile Atatürk İlkeleri olan, altı temel ilke önce Cumhuriyet Halk Fırkası tüzüğüne girmiştir. Cumhuriyet Halk Fırkası 1931 yılına kadar ekonomide liberalizmi 1931’den sonra ekonomide devletçilik ilkesini kabul etmiştir. Bu partiden sonra kurulacak olan partilerle çok partili hayat denemeleri yapılmıştır.

## Terakkiperver Cumhuriyet Fırkası (17 Kasım 1924)

Cumhuriyetin ilanından sonra mecliste, yönetimdeki Cumhuriyet Halk Fırkası’na karşı bir muhalefet oluşmuştur. CHP’nin meclis üzerinde baskı yaptığı iddia edilmiş, bu baskının kaldırılması istenmiştir. 

Terakkiperver partisi Halk fırkası gibi devrimci *muhafazakar* bir özellik taşımaktadır. Bu partinin kurulması ile çok partili hayat denemesinin ilki yapılmış oldu. Terakkiperver Cumhuriyet Fırkası ekonomide liberal sistemi benimsemiştir

Bu parti, kurtuluş savaşında Atatürk’le aynı saflarda bulunmuş olan bir grup sivil ve asker tarafından kurulmuştur. Bu kişiler Kazım Karabekir (partinin başkanı) Rauf Orbay, Ali Fuat Cebesoy, Refet Bele, Adnan Adıvar’dır. 

Atatürk yeni kurulan partiyi olumlu karşılamıştır. Çünkü demokrasilerde çok parti olduğunu düşünmektedir. Aynı zamanda hükümetin denetlenmesi için de muhalefet partilerinin bulunması gerekli görülmüştür. Demokrasinin yerleşmesi için de bu gereklidir.

### TpCF Programı’nın Esasları

1. Türkiye devleti, halkın egemenliğine dayanan bir cumhuriyettir.
2. Partinin temel ilkeleri, özgürlükçülük (liberalizm) ve halk egemenliği (demokrasi) dir.
3. Yasaların yapılmasında, halkın gereksinimleri, yararları, eğilimleri, çağın gerekleri ve adalet ilkeleri egemen olacaktır.
4. Parti kuvvetle genel özgürlüklerden yanadır. Toplumun gerçek gereksinim ve eğilimleriyle kamu düzeninin korunması düşüncesi bu özgürlükleri sınırlamayı zorunlu kılarsa, bu sınırlamaların ancak anayasa ile yapılmasından yana olacaktır.
5. Ulustan açık bir izin alınmadıkça anayasa değiştirilemeyecektir.
6. Parti dinsel düşünce ve inançlara saygılıdır.
7. Bundan böyle yönetimde "Hiç kimse yasanın buyurmadığı bir şeyi
yapmaya zorlanamaz ve yasaklamadığı bir şeyi yapmaktan alıkonulamaz" ilkesine uyulacaktır.
8. Milletvekili seçiminde tek dereceli genel oy yöntemi kabul edilecek ve her ilçenin bir seçim bölgesi olması ilkesi savunulacaktır.

1. Devletin ödevleri en aza indirilecektir.
2. Yargıçların her türlü etkiden bağımsız kalmaları için değiştirilemezliklerini sağlayan hükümler konulacak ve kendileri istemedikçe, yükseltilerek bile olsa başka göreve getirilememeleri hakkında anayasaya özel bir madde konulacaktır.
3. Özel kişilerden ya da kamu görevlilerinden birinin bir yönetim kararından ya da bir yönetim kararının yahut bir yönerge ve tüzüğün yorumundan veya uygulanmasından dolayı zarar gören ve adliye mahkemelerinin yetkisi dışında kalan haklarının ve çıkarlarının korunması için, başvurma yeri olarak idare mahkemeleri oluşturulacak ve bunların örgütlenmeleri, görevleri ve yargılama yöntemlerini saptayan yasalar yapılacaktır.
4. Cumhurbaşkanı seçilen kişinin milletvekilliği, seçilince düşer.
5. Genel ve özel bütçeden aylık alan ve hizmette bulunanların hiçbir siyasal partiye girememeleri için bir yasa çıkarılacaktır.

**Özellikleri:**

- Türkiye Cumhuriyeti’nin ikinci siyasi, ilk muhalefet partisidir.
- Mustafa Kemal’e ve devrimlere karşıdır.
- Eski düzen yanlılarınca desteklenmişlerdir.
- *Ekonomide liberalizmi* (serbest ekonomi) savunmuştur. Terakkiperver Cumhuriyet Fırkası demokratik hayatı benimsemekle beraber dini inanışlara saygılıyız görüşüne de ağırlık vermiştir. Programında “Parti dini inançlara saygılıdır.” görüşünün yer alması cumhuriyet karşıtlarının parti içinde toplanmasına neden olmuştur. Kısa zamanda amacından sapan parti, aynı zamanda inkılâpları benimsemeyen kişilerin sığınabileceği bir yer durumuna da gelmiştir. Doğuda çıkan Şeyh Sait ayaklanmasında, partinin bazı yöneticilerinin de rolü olduğu gerekçesiyle, Terakkiperver Cumhuriyet Fırkası kapatılmıştır (5 Haziran 1925). Henüz çok partili hayata geçme zamanının gelmediği de buradan anlaşılmaktadır.

Türkiye Musul’u İngiletere’den alabilmek için hazırlıklar yaptığı sırada. İngilizlerin de desteğini alan Şeyh Sait Doğu Anadolu’da isyan çıkardı. Bu isyanın bastırılması epeyce zaman aldı. Hatta hükumet dahi değiştirildi. Başa gelen İsmet İnönü sıkı yönetim ilan ederek isyanı bastırdı. İsyan sonucu çok partili hayata daha uygun bir ortam olmadığı gerekçesi ile parti kapatıldı. Bunun sonucunda İsmet hükümeti **************************Takir-i Sükûn Kanunu************************** diye bir yasa çıkarmıştır.

### Takrir-i Sükûn Kanunu (4 Mart 1925)

**Madde 1:** Gericiliğe ve isyana ve memleketin toplumsal düzenini, huzur ve dinginliğini ve güvenlik ve asayişini bozmaya yönelik bütün örgütlenme ve kışkırtma ve özendirme ve girişim ve yayınları, hükümet, cumhurbaşkanının onayıyla, kendi başına ve yönetsel olarak engelleyebilir. İşbu etkinliklerde bulunanları İstiklâl Mahkemesi’ne gönderebilir.

**Madde 2:** İşbu kanun yayın tarihinden itibaren iki yıl süreyle yürürlükte kalır.

**Madde 3:** İşbu kanunu Bakanlar Kurulu uygular.

## Serbest Cumhuriyet Fırkası (12 Ağustos - 18 Aralık 1930)

Ekonomik sıkıntıların baş göstermesi ve Atatürk’ün artık halkın çok partili hayata geçmeye uygun olduğunu düşünerek harekete geçmiştir. Yakın arkadaşından parti kurmasını teklif etmiştir ve sonucunda Serbest Cumhuriyet Fırkası kurulmuştur. Parti ekonomide libarizmi benimsimeiştir. Kısa sürede çok büyük bir taraftar kitlesi toplamıştır. Bilhassa ege bölgesinde epeyce bir kitleye hitap etmeye başlamıştır. Bu hızlı büyümesi sonucu partiye saltanat isteyen kişiler girmiş ve faaliyet göstermeye başlamıştır. Parti kendi kontrolünden çıkması sonucu, parti kendi kendini kapatmıştır. Böylece ikinci çok partili hayat denemesi de başarısız sonuçlanmıştır. Parti kapatılmasından sonra *Menemen Olayı* meydana geldi.

### Menemen Olayı

Serbest Cumhuriyet Fırkası kapatılmasından sonra İzmir Menemen’de Derviş Mehmet ve arkadaşları bir isyan çıkarır. Derviş Mehmet, Menemen Camiinde sabah namazını kıldıktan sonra Sancak-ı Şerif açtıklarını ve bütün müslümanların bu bayrak atında toplanarak bir ordu ile Ankara’ya kadar gidip yönetimi ele geçirmek istemiştir.

Ayaklanma haberini alan Kubilay askerleri ile isyancıları bastırmak onları korkutmak için manevra fişekleriyle ateş edilince isyancılar bize kurşun işlemiyor zannederek daha da cesaretlenmişlerdir. Kubilay isyancılar tarafından öldürülür. İsyan yayılması sonucunda yedek askerler gelerek isyanı bastırır. Ayaklanma çıkaranlar İstiklal Mahkemelerinde yargılanarak cezalandırılırlar. Bu isyandan sonra bir daha ki deneme 1946 yılında olduğu söylenmektedir.

### Parti-Devlet Bütünleşmesi

- 1935’de yapılan Dördüncü Büyük Kurultayı parti ile devleti özdeşleştirmekteydi. 1936 yılında cıkan bir genelgeyle içişleri bakanları doğrudan parti genel sekreteri, valiler ise partinin il başkanları oldular. Böylece devlet partiye egemen oluyor, Türkiye’de tek-parti yönetimi perçinleşiyordu. 1937 yılında "Altı Ok’un Anayasa’ya alınmasıyla partinin ilkeleri devletin de ilkeleri haline getiriliyor, **parti ile devlet özdeşliği artıyordu**.
- Atatürk ile İnönü arasında güçlü bağlar olmakla beraber bazı önemli konularda düşünce ve üslup farklılıkların da bulunduğu, 1930’ların başından beri biliniyordu.
- Parti içinde Başbakan İsmet İnönü'nün çevresinde bulunan ve devletin siyasal, ekonomik ve toplumsal alanda daha fazla müdahaleci olmasını savunanlarla, iktisat Vekili Celal Bayar gibi devletin ancak zorunluluk baş gösterince müdahale etmesi gerektiğini düşünenler arasında içten içe bir mücadele sürmekteydi. Atatürk, devletçilik konusuna daha ılımlı yaklaşıyor, parti içerisinde devletçiliğe daha mesafeli bakan Celal Bayar ve arkadaşlarını destekliyordu.