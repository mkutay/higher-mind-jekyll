# Atatürkçü Düşünce Sistemi, Atatürk İlkeleri ve Cumhurbaşkanlığı

# Atatürkçü Düşünce Sistemini Hazırlayan Etkenler Ve Nitelikleri

## Yetiştiği Ortam

Atatürk’ün çocukluk ve gençlik yıllarını geçirdiği Selanik’te Meşrutiyet yanlılarının yoğun olması ve Batı ile kültürel etkileşim yoğun olması Atatürk’ün fikir hayatını geliştirmesinde etkili olmuştur. Ayrıca Balkanlarda yaşanan azınlık ayaklanmaları Osmanlı Devleti’nin içinde bulunduğu şartları doğru bir şekilde değerlendirmesinde de yol gösterici olmuştur.

## Eğitim Hayatı

Atatürk’ün eğitim aldığı; Mahalle Mektebi, Şemsi Efendi Okulu, Selanik Mülkiye Rüştiyesi, Selanik Askerî Rüştiyesi, Manastır Askerî İdadisi, Harp Okulu, Harp Akademisi gibi okullarda yaşadıkları, öğretmenleri ve okuduğu kitaplar fikir hayatını geliştirmesinde etkili olmuştur

## Etkilendiği Düşünceler Ve Fikir İnsanları

Atatürk; Namık Kemal, Tevfik Fikret ve Ziya Gökalp gibi Türk yazarlardan; Descartes, Immanuel Kant, Jean Jacques Rousseau ve Montesquieu gibi yabancı düşünürlerden etkilenmiştir.

## Osmanlı Devleti’nin İçinde Bulunduğu Durum

Osmanlı Devleti’nin XIX. yüzyılda yaşadığı siyasi, askerî ve ekonomik sıkıntılar Atatürk’ün kurtuluş mücadelesi arama, özgürlük ve insan hakları gibi fikirleri geliştirmesinde etkili olmuştur.

## Atatürkçü Düşünce Sisteminin Amaçları

Tam bağımsızlık, Halkın refah ve mutluluğu, Millî egemenlik, Akılcılık ve bilimsellik, Medeni milletler seviyesine ulaşmak.

## Atatürkçülüğün Nitelikleri

- Ülke gerçeklerinden, Türk milletinin ihtiyaç ve isteklerinden doğmuştur.
- Akılcı, bilimsel ve gerçekçidir.
- Yabancı siyasi akımların ve ideolojilerin etkisi görülmez.
- Birbirine bağlı bir düzen içinde işleyen fikir ve ilkelerden meydana gelmiştir.
- Medeni milletler seviyesine ulaşmayı amaçlamıştır.
- Barışçıdır ve yeniliklere açıktır.
- İç ve dış sömürüye karşıdır.

## Atatürk’ün Yazdığı Eserler

Takımın Muharebe Talimi, Cumalı Ordugâhı, Tabiye Tatbikat ve Seyahati, Bölüğün Muharebe Talimi, Zabit ve Kumandan ile Hasbihal, Tabiye Meselesinin Halli ve Emirlerin Sureti Tahririne Dair Nesayih, Medeni Bilgiler (1929 - 1930), Geometri Kitabı (1936 - 1937), Nutuk

# Atatürk İlkeleri

## Cumhuriyetçilik

Devlet şekli olarak cumhuriyet, egemenliğin millete ait olmasıdır. Hükûmet şekli olarak ise devlet başkanı ve millet meclisinin belirli bir süre için seçimle iş başına gelmesidir. Cumhuriyetçilik ilkesi de cumhuriyet yönetimini temel almış bir ilkedir.

**Kavramlar:** Halk yönetimi, seçim, meclis, laik devlet, sosyal devlet, hukuk devleti ve güçler ayrılığıdır.

**İnkılaplar:** 23 Nisan 1920’de TBMM’nin açılması, Saltanatın kaldırılması, Cumhuriyetin ilan edilmesi, Halifeliğin kaldırılması, Siyasi partilerin kurulması, Kadınlara seçme ve seçilme hakkının verilmesi.

**Bütünleyici İlke:** Milli Egemenlik

## Milliyetçilik

Atatürk’ün milliyetçilik anlayışını belirleyen unsurlar; coğrafi ve siyasi birlik, kültür, tarih ve ülkü birliğidir. Atatürk’ün “Türkiye Cumhuriyeti’ni kuran Türk halkına Türk milleti denir.” şeklinde bir tanımlama yapması ve “Ne mutlu Türk'üm diyene” sözünü söylerken de millet olma düşüncesini ön plana çıkarması milliyetçilik düşüncesinin ırkçılıkla bir ilgisi olmadığının kanıtıdır. Ayrıca 1924 Anayasası’ndaki “Türkiye halkına din ve ırk ayrımı olmaksızın Türk denir.” ifadesi ve 1982 Anayasası’ndaki “Türk Devleti’ne vatandaşlık bağı ile bağlı herkes Türk’tür.” ifadesi milliyetçilik düşüncesinin ırkçılıkla bir ilgisi olmadığının kanıtıdır.

**Millî Birlik ve Beraberliği Güçlendiren Unsurlar:** Sosyo-kültürel güç, Siyasi güç, Askerî güç, Ekonomik güç, Teknolojik ve bilimsel güç.

**Kavramlar:** Milletin yüceltilmesi, dil birliği, tarih birliği, yurt birliği ve ülkü birliğidir.

**İnkılaplar:** 23 Nisan 1920’de TBMM’nin açılması • İstiklâl Marşı’nın kabul edilmesi, Cumhuriyetin ilan edilmesi, Halifeliğin kaldırılması, Kapitülasyonların kaldırılması, Kabotaj Kanunu’nun çıkarılması, Türk Tarih ve Türk Dil Kurumlarının kurulması, İzmir İktisat Kongresi’nin düzenlenmesi, Koruyucu Gümrük Kanunu’nun çıkarılması, Yabancılara ait işletmelerin millîleştirilmesi.

**Bütünleyici İlkeler:** Tam bağımsızlık, millî birlik ve beraberlik, insan ve insanlık sevgisi.

## Halkçılık

Halkçılık ilkesi toplumda sınıf ayrımcılığını reddeder. Her alanda Türk milletinin eşit olması gerektiğini vurgular. Ayrıca bu ilke milliyetçilik ve cumhuriyetçilik ilkeleri ile bütünleşir.

**Kavramlar:** Sınıfsız toplum, halk yönetimi ve eşitliktir.

**İnkılaplar:** 23 Nisan 1920’de TBMM’nin açılması, Cumhuriyetin ilan edilmesi, Saltanatın kaldırılması, Türk Medeni Kanununun kabul edilmesi, Tevhid-i Tedrisat Kanunu’nun çıkarılması, Kadınlara seçme ve seçilme hakkının verilmesi, Aşar vergisinin kaldırılması, Soyadı Kanunu’nun çıkarılması.

**Bütünleyici İlkeler:** Millî egemenlik, insan ve insanlık sevgisi.

## Devletçilik

Devletçilik ilkesinin temelinde, ülkenin ekonomik faaliyetlerinin devlet eliyle ve devlet kontrolünde gerçekleşmesi vardır. Devletçilik ilkesi planlı ekonomiye geçilmesiyle uygulanmaya başlanmıştır. Bu da 1934 yılında yürürlüğe giren I. Beş Yıllık Kalkınma Planı ile gerçekleşmiştir.

Cumhuriyetin ilk yıllarında ekonomide devletçilik ilkesinin uygulanmasında iç ve dış sebepler etkili olmuştur. Ülkenin yeni savaştan çıkması nedeniyle sermaye birikiminden yoksun olması ve özel girişimciyi desteklemek için çıkarılan Teşvikisanayi Kanunu'nun başarısız olması iç sebeplerdir. Diğer taraftan en önemli dış sebep, ABD'de çıkan 1929 Dünya Ekonomik Krizi’dir

**Kavramlar:** Özel teşebbüsü destekleme, sermaye yetersizliği ve planlı ekonomidir.

**Not:** En fazla ekonomi alanında uygulanan bu ilke; planlı kalkınma programları ile üretimin artmasını, ulaşım ağının güçlenmesini, bugünkü sanayi kuruluşlarının ve kamu iktisadi teşebbüslerinin (KİT) kurulmasını sağlamıştır.

**İnkılaplar:** Kabotaj Kanunu’nun çıkarılması, Bankaların ve Kredi Kooperatiflerinin kurulması, Etibank, Sümerbank, MTA, MKE, demir - çelik ve şeker fabrikalarının kurulması, İzmir İktisat Kongresi’nin düzenlenmesi, I. ve II. Beş Yıllık Kalkınma Planlarının hazırlanması • Teşvikisanayi Kanunu’nun çıkarılması, Yabancılara ait işletmelerin millîleştirilmesi, Milli Koruma Kanunu’nun çıkarılması.

## Laiklik

Laiklik, din ve devlet işlerinin birbirinden ayrılmasının yanı sıra kişilere din, vicdan ve ibadet özgürlüğünün verilmesi anlamı da taşımaktadır. Bu doğrultuda laiklik ilkesi, din ve mezhep kavgalarının önüne geçilmesini, barış ve huzurun korunmasını da sağlayacaktır.

Laiklik, toplumda dine ve mezhebe bağlı sınıf farklılıklarının oluşmasına engel olduğu için halkçılık; toplum hayatındaki tüm kurum ve kuruluşların işleyişinde bilimsel esaslar kullanılarak, kurumların çağın gereklerine uygun şekilde değişip gelişmesini savunduğu için de inkılapçılık ilkesinin tamamlayıcısıdır.

**İnkılaplar:** Saltanatın kaldırılması, Halifeliğin kaldırılması, Tevhid-i Tedrisat Kanunu’nun çıkarılması, Şeriye ve Evkaf Vekâleti’nin kaldırılması, Türk Medeni Kanununun kabul edilmesi, Tekke ve zaviyelerin kapatılması, Medreselerin kapatılmas, Anayasadan 1928 yılında “Devletin dini İslam’dır.” maddesinin çıkartılması, Anayasaya 1937 yılında laiklik ilkesinin girmesi.

**Bütünleyici İlke:** Bilimsellik ve Akılcılık.

## İnkılapçılık (Devrimcilik)

Yapılan tüm inkılapları kapsayan bu ilke, ülkenin çağın gereklerini yakalamasını temel amaç edinir.

**Kavramlar:** Evrensellik, çağdaşlaşma, batı uygarlığı.

**İnkılaplar:** Şapka Kanunu’nun çıkarılması, Miladi takvimin kabul edilmesi, Uluslararası saat, tatil günü ve ölçü birimlerinin kabul edilmesi, Yeni Türk harflerinin kabul edilmesi, Latin rakamlarının kabul edilmesi.

**Bütünleyici İlke:** Çağdaşlaşma ve batılılaşma.

# Atatürk Dönemindeki Diğer Gelişmeler

- **Vagon-Li Olayı:** İstanbul’da bulunan Fransız demiryolu şirketinde çalışan Naci Bey'in şirkette Türkçe konuştuğu için işten çıkarılması olayıdır.
- **Razgard Olayı:** Bulgaristan’da bulunan Türk mezarlarının tahrip edilmesi olayıdır.
- **Bursa Olayı:** Ezanın Arapçadan Türkçe'ye çevrilmesiyle başlayan olaylardır. Bu olay üzerine M.Kemal "Bu bir dil meselesidir, din meselesi değildir.’" açıklmasını yapmıştır.

# İsmet İnönü’nün Cumhurbaşkanı Seçilmesi

İsmet İnönü, 11 Kasım 1938’de TBMM tarafından oybirliği ile cumhurbaşkanı seçildi. 26 Aralık’ta gerçekleştirilen **Olağanüstü Kongre**’de parti tüzüğünde değişikliğe gidilerek Atatürk partinin "ebedi genel başkanı", İsmet İnönü ise "değişmez genel başkanı" ilan edildi. İnönü’nün kendisi artIk uzun yIllar "**Milli şef**" olarak anılacaktı. İnönü'nün cumhurbaşkanlığına seçilmesi, 1937’de başbakanlıktan ayrılmış olmasına rağmen partideki gücünün hala etkili olduğunu gösteriyordu. Ayrıca partiden başka aday çıkmaması ve İnönü ismi üzerinde bir anlaşma sağlanması, partinin önde gelenlerinin siyasal rejimde süreklilik olacağını tüm dünyaya göstermeleri açısından da önemliydi.

Öte yandan İnönü; parti içindeki gücünü arttırma amacıyla geçmiş dönemlerdeki muhaliflerle barışma siyaseti güderek, Atatürk döneminde siyasetten uzaklaştırılmış olan Kurtuluş Savaşı’nın bazı önemli isimlerinin de itibarlarını iade etti. Bunlardan en önemlileri Kazım Karabekir, Rauf Orbay, Refet Bele gibi eski ünlü komutanlar, Hüseyin Cahit Yalçın gibi tanınmış muhalif gazetecilerdi. Bu kişilere Atatürk'ü elleştirmemeleri ve geçmiş olayları gündeme getirmemeleri koşuluyla CHP içinde etkin olabilecekleri sözü verildi.

![[/Screen Shot 2023-01-07 at 12.33.40.png]]