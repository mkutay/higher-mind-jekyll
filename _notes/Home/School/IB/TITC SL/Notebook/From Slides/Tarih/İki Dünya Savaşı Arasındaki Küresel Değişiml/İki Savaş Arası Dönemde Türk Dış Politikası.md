# İki Savaş Arası Dönemde Türk Dış Politikası

**Atatürk Dönemi Türk Dış Politikasının Esasları:** Bağımsızlık, Gerçekçilik, Akılcılık, Eşitlik ilkesine dayalı ilişkiler kurma, Barışı ve ülke çıkarlarını esas alma, Türk kamuoyunu dikkate alma, Yabancı devletlerin iç politikalarından ve yönetimlerinden etkilenmeme, Dünya konjonktürünü göz önünde bulundurma.

“Lozan Barış Antlaşması’nın Türkiye için baş önemi, bugünkü Türkiye Cumhuriyeti’nin içine aldığı hemen bütün topraklarda tam ve bütün Türk egemenliğini yeniden kurmasıydı. Aynı zamanda, uzun süreden beri bir aşağılık ve kölelik sembolü olarak görülen kapitülasyonlar kaldırıldı. Böylece Türkiye, I. Dünya Savaşı’nın yenilmiş devletleri arasında tek olarak, kendi perişanlığından ayağa kalkmayı başardı ve galipler tarafından kendisine dikte edilen barışı reddederek kendi şartlarının kabulünü sağladı. Çünkü Lozan Antlaşması aslında, Türk Millî Misakı’nda ifade edilmiş isteklerin uluslararasında tanınmasıdır.” (Bernard Lewis)

# 1923-1932 Dönemi Türk Dış Politikası

## **Türk-Yunan İlişkileri ve Nüfus Mübadelesi**

Lozan Antlaşması’nda verilen kararda; İstanbul’da oturan Rumlar ve Batı Trakya’da oturan Müslümanlar dışında kalan tüm halk yer değiştirecekti. Lozan’da yerleşik (etabli) deyiminin farklı şekilde yorumlanması iki ülke arasında anlaşmazlıkların çıkmasına yol açtı. Yunanistan, İstanbul’da daha fazla Rum bırakmak istiyor, bu nedenle Mondros Ateşkesi’nin imzalanmasından önce İstanbul’da yaşayan Rumların da yerleşik (etabli) sayılmasını istiyordu.

Türk Hükûmeti ise İstanbul’a yerleşmenin kanunlarla belirlendiğini, yerleşik deyiminin İstanbul’da sürekli oturanlar için geçerli olacağını Mondros Ateşkesi öncesinde geçici olarak İstanbul’a gelenlerin bu kapsamın içinde yer almaması gerektiğini savundu. Çıkan anlaşmazlık Milletler Cemiyetine taşındı ancak sorun burada da çözülemedi. En son 1930 yılında iki ülke arasında imzalanan Nüfus Mübadelesi Antlaşması ile yerleşme tarihlerine bakılmaksızın İstanbul Rumları ile Batı Trakya Türklerinin hepsi yerleşik (etabli) sayılmıştır.

## Türk - İngiliz İlişkileri

İngiltere, TBMM Hükûmeti kurulduktan sonra yeni hükûmetin varlığını tanımamış hatta yeni Türk Devleti’nin başkenti olan Ankara’ya uzun süre elçi göndermemiştir.

## Irak Sınırı ve Musul Sorunu

Yeni Türk Devleti Musul sorunu ile ilgili olarak askerî harekâta hazırlandığı sırada ülkede Şeyh Sait İsyanı çıkmış, bu nedenle devlet sorunla yeterince ilgilenememiştir. 1926 Ankara Antlaşması ile Musul, İngiliz mandasındaki Irak'a bırakılmıştır.

## Türk-Fransız İlişkileri

### Suriye Sınırı

Lozan Antlaşması'nda Hatay hariç Suriye sınırı çizilmiştir. Ancak bu durum Suriye'yi himayesi altına almış Fransa ile sorunların yaşanmasına neden olmuştur. Taraflar 1926 yılında dostluk antlaşması imzalamış ve sınır sorunu Hatay’ın anavatana katılmasıyla (1939) çözülmüştür.

### Yabancı Okullar

Lozan Antlaşması'nda tüm yabancı okulların, Türk okullarının bağlı olacağı kanunlara göre düzenlenmesine karar verilmiştir. Fransa, bu kararın uygulanmasına diğer Avrupalı devletler adına tepki göstermiştir. Türkiye ise bu konuda taviz vermemiş, karara uymayan okulların kapatılacağını bildirmiştir.

Yabancı okullar sorunu, sonuç olarak Türkiye’nin kararlı tutumu sayesinde Türk Hükûmeti’nin lehine çözümlenmiştir. Tüm yabancı okullar, Türk okulların dahil olduğu kanunlara dahil olmuştur.

### Borçlar

Türkiye, Osmanlı Devleti'nden kalan dış borçlardan Fransa'ya ödenecek payı ödeme konusunda Fransa ile sorun yaşamıştır. Türkiye, 1929 Dünya Ekonomik Krizi nedeniyle Fransa’ya ödeyeceği taksitlerin ertelenmesini istemiştir. Ancak Fransa bunu kabul etmeyince taraflar arasında sorun başlamıştır. 1933 yılına gelindiğinde imzalanan antlaşma ile borçlar yeniden taksite bağlanmış ve Türkiye borcunu 1954 yılına kadar ödemiştir.

### Bozkurt-Lotus Davası

Fransız bandıralı Lotus gemisi ile Türk bandıralı Bozkurt gemisi Midilli açıklarında çarpışmıştır. Bu olay üzerine Türkiye ve Fransa hukuki süreç içerisinde sorun yaşamıştır. Türkiye konuyu 1924 yılında Milletler Cemiyetine götürmüş ve cemiyet Türkiye’yi haklı bulmuştur.

---

Statükocu Grup: İngiltere, Fransa, Sovyetler Birliği.

Değişikliği Savunan Grup (Revisyonistler): Almanya, İtalya, Japonya.

Türkiye’nin Milletler Cemiyetine Girmesi: 18 Temmuz 1932.

I. Dünya Savaşı’ndan sonra dünya barışını korumak için Miletler Cemiyeti kurulmuştur. Türkiye bu cemiyetin tarafsızlığına güvenmiyordu. Çünkü bu cemiyet büyük devletlerin çıkarlarına hizmet ediyordu. Cemiyet Türkiye’nin barışçı dış politikası karşısında, Türkiye’ye davet göndermiştir. Türkiye, barışçı bir dış politika izlediğini göstermek adına 18 Temmuz 1932 tarihinde Miletler Cemiyeti’ne katılmıştır.

### **Balkan Antantı (9 Şubat 1934)**

1930’lu yıllardan itibaren özellikle Avrupa devletleri arasında silahlanma yarışının başlaması, Almanya’nın Ren Bölgesi’ne göz dikmesi, İtalya’nın ise Habeşistan’ı işgal etmesi yeni bir dünya savaşının çıkacağının habercisi olmuştur. Türkiye de batı sınırını güvence altına almak amacıyla Yunanistan, Yugoslavya ve Romanya ile Balkan Antantı’nı kurmuştur. Böylece taraflar birbirinin sınırlarına müdahale etmeme, ortak bir savunma oluşturma kararı almışlardır.

### Montreux (Montrö) Boğazlar Sözleşmesi (20 Temmuz 1936)

Lozan Antlaşması’nda Boğazlardan geçen devletlerin savaş ve ticaret gemileri olmaları ile ilgili farklı uygulamalar yapılmıştır. Lozan’da Boğazların her iki yakasında 20 km’lik askerden arındırılmış bir bölgenin bulunması kararı, bu bölgenin Türkiye tarafından savunulamayacağı anlamına gelmekteydi. Bu duruma ek olarak Boğazların yönetiminin Türk Hükûmetinde değil, bir komisyonda olması da bölge kontrolünün Türkiye tarafından sağlanamamasına sebep oluyordu. Türkiye yaklaşan II. Dünya Savaşı’na karşı harekete geçmiş, Boğazlardaki statünün değiştirilmesini talep etmiştir.

**Montrö Boğazlar Sözleşmesine göre:**

**Madde 2-5 (Ticaret Gemileri):** Barış zamanında ticaret gemileri Boğazlardan serbestçe geçebileceklerdir. Savaş zamanında Türkiye tarafsız ise, ticaret gemilerine barış zamanı şartları içinde serbest geçiş hakkı tanınacaktır. Türkiye savaşta ise, Türkiye ile savaşmayan bir ülkenin gemileri, düşmana hiçbir suretle yardım etmemek şartıyla, Boğazlar’dan serbestçe geçebileceklerdir.

**Madde 11-13 (Savaş Gemileri):** Savaş gemilerinin Boğazlardan geçmesi için, Türk hükûmetine diplomatik bir ön - bildirimde bulunulması gerekecektir.

**Madde 19:** Savaş zamanında, Türkiye tarafsız ise, savaş gemileri, Boğazlarda tam bir geçiş özgürlüğünden yararlanacaklardır. Bununla birlikte, savaşan herhangi bir devletin savaş gemilerinin (Milletler Cemiyetinin kararı doğrultusunda) Boğazlardan geçmesi yasak olacaktır.

**Madde 20:** Savaş zamanında, Türkiye savaşan ise, savaş gemilerinin geçişi konusunda Türk hükûmeti tümüyle dilediği gibi davranabilecektir.

**Madde 21:** Türkiye kendini savaş tehlikesiyle karşı karşıya sayarsa, Türkiye’nin, sözleşmenin 20. maddesi hükümlerini uygulamaya hakkı olacaktır.

### Sadabat Paktı (8 Temmuz 1937)

İtalya’nın Habeşistan’ı işgal etmesi yeni bir dünya savaşının çıkacağının habercisi olmuştur. Türkiye yaklaşan II. Dünya Savaşı’na karşı doğu sınırını güvence altına almak amacıyla Afganistan, İran ve Irak ile Sadabat Paktı’nı kurmuştur. Bu pakt ile taraflar ortak savunma, sınır ihlali yapmama gibi konularda antlaşma imzalamıştır.

### Hatay Sorunu ve Hatay’ın Anavatana Katılması

Mondros Ateşkes Antlaşması ile Fransızlar tarafından işgal edilen Hatay, Fransa ile yapılan 1921 Ankara Antlaşması ile Suriye’ye bırakılmıştı. Bunu kabul etmeyen Türk Hükûmeti 1936 yılında Fransa’ya gönderdiği bir nota ile buraya bağımsızlık verilmesini istedi. Fransa bunu kabul etmeyince sorun Milletler Cemiyetine iletildi ve cemiyet, Hatay’ın iç işlerinde bağımsız, dış işlerinde Suriye’ye bağlı olmasına karar verdi.

**Uyarı:** Atatürk, Hatay’ın anavatana katılması için çok önemli girişimlerde bulunmuştur. Hatta 15 Mart 1923’te Adana’da yaptığı bir konuşmada “Kırk asırlık Türk yurdu, düşman elinde esir kalamaz!” diyerek Hatay’ın Türkiye’ye katılmasının önemli bir mesele olduğunu belirtmiştir.

Hatay'daki anayasa çalışmaları sırasında Fransız yetkilileri bazı güçlükler çıkartıp tahrikler yapınca, olaylar patlak verdi. Türk-Fransız ilişkileri yine bozuldu.
Almanya'nın 1938 Mart'ında Avusturya'yı ilhakı, Fransa'nın Türkiye'ye ihtiyacını artırıp, tutumunu yumuşatmasını sağladı. 4 Temmuz 1938'de Türkiye ile Fransa arasında Dostluk Antlaşması imzalandıktan sonra, Hatay sorununun çözümü kolaylaştı.

2 Eylül 1938'de Cumhuriyet olan Hatay'ın 23 Haziran 1939'da Türkiye ile Fransa arasında yapılan anlaşmayla Türkiye'ye katılması kabul edilmiştir. Hatay Cumhuriyeti, Temmuz 1939'da Türkiye sınırları içine katılmıştır.

## **Türk-Sovyet İlişkileri**

Türkiye, 1930'larda Batılı devletlerle işbirliğine yöneldikçe, Sovyetler Birliği'nden belirli bir ölçüde uzaklaşmakla beraber, bu ülkeyle ilişkilerini koparmamaya özen göstermişti. 1932 Nisan'ında Türkiye Başbakanı ve Dışişleri Bakanı, Sovyet Hükümeti'nin daveti üzerine Moskova'yı ziyaret ettiler. Türkiye, Dünya İktisadi Bunalımı'nın getirdiği ortam içinde, 1933'den itibaren planlı ekonomiye yönelirken, kalkınma yolunda SSCB'nin de yardımına ihtiyaç duymaktaydı. Türkiye, 1932 Temmuz'unda Milletler Cemiyeti'ne girerken, SSCB'nin tasvibini almıştır. 1933-1936 döneminde Türkiye ile SSCB arasında sıkı işbirliği görülmüştür. Ancak, 1936 yılından sonra, Türkiye'nin İngiltere'yle işbirliğinin geliştiği bir dönemde, Türk-Sovyet ilişkilerinin aynı biçimde sürdürülemediği görülecektir.

## Türk-İtalyan İlişkileri

İtalya'nın 1935'te Etiyopya'ya saldırması, Türkiye'nin kaygılarını artırmıştı. Türkiye, Milletler Cemiyeti'nin 16. madde çerçevesinde aldığı zorlama tedbirlerine de katılmıştır. Bunun üzerine İtalya, zorlama tedbirlerine katılan ülkeleri tehdide yönelince Türk-İtalyan ilişkileri daha da bozuldu. İtalya, Montrö Konferansına da katılmadı. Ancak, 1937 yılında İngiliz-İtalyan ilişkileri gelişme kaydedince, Türkiye ile İtalya'nın arasında da düzelme görüldü. Fakat bu düzelme de geçici oldu: İspanya İç Savaşı sırasında Akdeniz'de görülen ve İtalyanların yaptığı sanılan denizaltı korsanlığı konusunu ele almak üzere 1937'de toplanan Nyon Konferansı'na İtalya katılmamış, Türkiye ise katılarak İngiltere'yi desteklemiştir. İtalyan tehlikesi, Türkiye'yi Batı'yla işbirliğine itmiştir.

## Türk-Alman İlişkileri

1933'de Almanya'da iktidara gelen Nazi Partisi, Orta Avrupa ve Balkanlar'ı iktisadi nüfuzu altına almaya yöneldi. Aralarında Türkiye'nin de bulunduğu döviz sıkıntısı içindeki bu ülkeler için, Almanya'nın "kliring" sistemiyle ödeme kolaylığı sağlayan ticareti gayet çekiciydi. Nitekim, Türkiye'nin Almanya'ya ihracat toplamı 1932'de 13 milyon lira iken, 1936'da 41.7 milyon liraya çıkacaktır.

1938 Temmuz'unda, iki ülke arasında 150 milyon Marklık bir kredi anlaşması imzalandı. Almanya'nın, Türkiye'yi iktisadi nüfuzu altına alma çabaları yanında kültür propagandası da geniş bir şekilde işlemekteydi. Almanya, bu çabalarıyla Türkiye'yi Batılılardan ayırıp Berlin-Roma Mihveri'ne çekmek istiyordu. 1939 Mart’ında bu ülkenin Çekoslovakya'yı ele geçirerek doğuya doğru sınırları belirsiz "Hayat Sahası" denilen yayılmacı politikaya yönelmesi Ankara'da da ciddi kaygı yaratmıştır.

## Türk-İngiliz İlişkileri

Doğu Akdeniz'deki İtalyan tehdidinin artması üzerine, Ocak 1936'da bir yanda İngiltere ile öte yanda Türkiye, Yugoslavya ve Yunanistan arasında karşılıklı güvenceler esasına dayanan "Akdeniz Paktı" oluşturuldu. Taraflar, İtalya'nın bir tehdit ve saldırısı halinde birbirlerinin yardımına gideceklerdi.

1936 yazında İngiltere Kralı VIII. Edvvard İstanbul'u ziyaret etmiş ve Atatürk'le görüşmüştür. 1937 yılında Karabük Demir-Çelik Fabrikası, İngiltere'nin yardımıyla kuruldu. 1938 yılında İngiltere'den 16 milyon sterlinlik kredi alındı. 10-11 Eylül 1937'de toplanan Nyon Konferansı'nda da Türkiye İngiltere'yle birlikte hareket etmişti.

## Türk-Yunan İlişkileri

Türkiye ve Yunanistan, 1934 Balkan Antantı'na giden gelişmelerde öncü rolü oynadıkları bir sırada, 14 Eylül 1933'te Ankara'da bir Samimi Anlaşma Paktı imzalamışlardır. Pakt'ın 1. maddesiyle, iki devlet, ortak sınırlarının dokunulmazlığını karşılıklı olarak güvence altına alıyorlardı. Türkiye ve Yunanistan, 27 Nisan 1938'de de Atina'da 1930 ve 1933 antlaşmalarına ek bir antlaşma daha imzaladılar. 

Antlaşmanın; 1. Md. Taraflardan birinin karşılaşacağı bir savaşta, ötekinin tarafsız tutumunu daha güvenceli duruma getirmekte, 2. Md. Tehdide veya saldırıya uğrayan taraf için, barışçı bir çözüm yolu bulunması amacıyla, öteki tarafın çaba göstermesini öngörmektedir.

## Türk-Bulgar İlişkileri

18 Ekim 1925'te Türkiye ile Bulgaristan arasında, Ankara'da Dostluk Antlaşması ile ayrıca Oturma Sözleşmesi imzalanmıştır. Dostluk Antlaşması'nın ekindeki 1. Protokol ile Türk Hükümeti, Lozan Antlaşması'nda Müslüman olmayan azınlıkların korunması için kabul ettiği hükümlerden Türkiye'deki Bulgar azınlığını, buna karşılık Bulgar Hükümeti de Nöyyi Barış Antlaşması'nda Bulgaristan'daki azınlıklar için kabul ettiği hükümlerden Müslümanları (Türkleri) yararlandırmayı kabul etmişlerdir.

# İki Savaş Arası Dönemin Kırılma Noktaları

İki Savaş Arası Dönem üç başlık, üç kırılma noktası çerçevesinde incelenebilir. Oral Sander, iki savaş arasındaki süreci üç ana başlık altında incelemektedir. Bunlar, 1919 ila 1924 yılları arasındaki “Barış Anlaşmalarının Korunmaya Çalışılması Dönemi”, 1925 ila 1930 yılları arasındaki “Lokarno Dönemi” ve son olarak da 1930’dan 1939’a uzanan “Yıkılma Dönemi”dir.

## Barış Antlaşmalarının Korunması Dönemi (1919-1924)

I. Dünya Savaşı sonrasında oluşan statüko Fransa tarafından korunmaya çalışılsa da mavcut yapıyı koruması beklenen Milletler Cemiyeti’nin beklenen güce erişememesi Paris Hükümetini farklı bir yöntem izlemeye itti. Amerika Birleşik Devletleri’nin üye olmadığı Milletler Cemiyeti’nin yanı sıra bu ülkenin Fransa’nın önayak olduğu anlaşmaları da onaylamaması nedeniyle Fransa statükoyu ikili anlaşmalarla korumak istedi. Bu çerçevede Fransız Hükümeti, Almanya’nın Doğu ve Güney’indeki komşularıyla ikili anlaşmalar yapma yoluna gitti.

Sander’e göre bu süreçte Fransa’nın amacı, Versailles’ı korumaktı. Versailles’ın mevcut düzeninde Almanya ve Sovyet Sosyalist Cumhuriyetler Birliği toprak kaybetmiş, Avusturya Macaristan İmparatorluğu ise dağılmış haldeydi.

## Lokarno Dönemi (1925-1930)

Oral Sander, Lokarno Dönemini, İki Savaş Arası Dönem’in “altın yılları” olarak görüyor. Sander’e göre Lokorno Dönemi’ni önemli kılansa Fransa’nın verdiği ödünler sonucunda kısa bir süre için gerçekleşen Fransız-Alman yakınlaşmasıdır. 

Bu yakınlaşma sürecinde önemli anlaşmalar imzalanmış ve devletler arasındaki korkular ve güvenlik kaygıları en aza inmiştir. Bu döneme damgasını vuran anlaşmalar arasında 1925 Lokarno Anlaşmaları, 1928 Briand-Kellogg Paktı, 1929 Young Planı ve son olarak da 1930 Londra Deniz Silahlarını Sınırlandırma konferansı sayılabilir.

İngiltere, Fransa’nın Almanya’ya yaklaşmasından memnun kalmadı. Çünkü bu devlet, Fransız – Alman ittifakıyla Avrupa güçler dengesinin bozulmasını istemiyordu. Diğer taraftan da Fransa, Versaille Antlaşması ile Avrupa’da yeniden güç olarak belirmişti. Bu nedenlerden dolayı İngiltere, Almanya’nın Doğu sınırları için garanti vermemesini kabul etmiş ve bundan sonra Almanya’ya yardım etmeye başlamıştır. Ayrıca, Fransız – Alman yakınlaşmasına karşılık, İtalya ile ilişkilerini geliştirmeye çalışmıştır. Son olarak Hitler’in Ren Bölgesi’ne asker çıkarması ile Locarno Antlaşması hükmünü kaybetmiştir. Almanya’nın Fransa ve Belçika ile olan sınırları antlaşmayı imzalayan devletler tarafından garanti altına alınacaktır. Antlaşma, Almanya Milletler Cemiyeti’ne üye olur olmaz yürürlüğe girecekti.

Almanya, Locarno Antlaşması ile yeniden uluslararası işbirliğine girmiş oldu. Alsas – Loren’den kesin olarak vazgeçtiğini dolaylı olarak kabul etti. Antlaşmalardan hemen sonra da 1926’da, Milletler Cemiyeti’ne üye oldu ve böylece yeniden Avrupa’nın büyük devletleri arasına eşit koşullarla girmiş bulundu. Bu suretle, Avrupa’da yeni bir dönem başlamış oldu. Bu antlaşmayla kıtada siyasi gerginlik azaldı. Fakat bu da uzun sürmedi.

## Yıkılma Dönemi (1930-1939)

Lokarno Dönemi’ndeki “altın çağ” ancak beş yıl sürebildi. Takvimler 1930’ları gösterdiğinde Lokarno’nun olumlu havasından geriye çok az şey kalmıştı. Zaten Lokarno Döneminde de dünyayı ikinci bir savaşa sürükleyecek olan Alman-Fransız düşmanlığı son bulmamıştı. Bu süreçte İngiltere’nin politikaları ve Fransa’yla yaşadığı görüş ayrılıkları da önemli bir rol oynadı.

Sander’e göre, İngiltere için Avrupa barışı Almanya’nın haklı isteklerini en alt düzeyde kabul eden yeni bir Avrupa statükosuna dayanmalıydı. Fransa’ya göre ise Almanya’nın bir kez daha Fransa’ya saldırmaya cesaret edememesi için büyük ittifaklar sistemi gerekliydi ve Almanya’ya hiçbir ödün verilmemeli, Versalilles sistemi sonuna kadar savunulmalıydı.

Fransa ve İngiltere arasındaki bu görüş ayrılıkları sürerken Almanya “oldubittilerle” ilerlemesini sürdürecek ve Fransa etkisiz hale getirilecektir. Bu ortamda Almanya’nın revizyonist politikaları İkinci dünya savaşını çıkartacak ve Dünya kendini kanlı bir savaşın içinde bulacaktır.

# Brinand-Kellogg Paktı

Avrupa′daki konumunu güçlendirmek isteyen Fransa′nın diğer bir girişimi, ABD ile ilişkilerini güçlendirmek olmuştur. Fransız yönetimi 1927′de ABD′ye süresiz bir barış paktı yapılmasını önerdi. Fransa′nın bu önerisine sıcak bakmayan ABD, bütün dünya devletleriyle böyle bir paktın yapılmasından ve savaşın kanun dışı ilan edilmesinden yana olduğunu bildirdi.
Fransa Dış işleri Bakanı Briand ile ABD Dışişleri Bakanı Kelllog arasında diplomatik yazışmalar başladı. ABD′nin önerisini, İtalya ve Japonya kabul ederken, Fransa ve İngiltere bazı koşullar öne sürerek olumlu cevap verdi.
Paris’te 27 Ağustos 1928′de ABD, İngiltere, Almanya, İtalya, Japonya,Polonya, Çekoslovakya ve Belçika arasında Kellogg Paktı imzalandı. Aynı yıl içerisinde Sovyetler Birliği ve Türkiye’de dahil olmak üzere belli başlı bütün devletler pakta katıldı. Buna göre;

Taraflar, uluslararası anlaşmazlıkların çözümünde savaşa başvurmayı kınadıklarını ve savaşı birbirleri ile ilişkilerinde ulusal siyasi bir aracı olarak kabul etmediklerini ve savaştan vazgeçtiklerini, ulusları acıra resmen açıkladılar. Pakta İmza koyan devletler, niteliği ve kökeni ne olursa olsun, aralarındaki anlaşmazlıkları çözümlenmesi için, yalnız barış yollarına başvurmayı kabul ettiler.

# Litvinov Sözleşmesi (1929)

Sovyetler Birliği'nin Briand-Kellog Paktının güttüğü aynı amacı kapsayan bir protokolü kendi komşuları arasında da en kısa zamanda yürürlüğe koymak için hazırladığı özel bir protokol. Türkiye bu protokolü imzalamıştır.

# Akdeniz Paktı (1936)

II. Dünya Savaşı öncesi dönemde İtalya'nın Akdeniz'de oluşturduğu tehdit karşısında İngiltere, Türkiye, Yugoslavya ve Yunanistan arasında herhangi bir saldırı durumunda karşılıklı askeri yardımlaşma sözlerine dayalı güvenceler sistemi.