# Hukuk, Eğitim, Kültür, Toplumsal, Ekonomik ve Sağlık Alanlarında Yapılan İnkılâplar

![[/Screen Shot 2022-12-19 at 13.33.47.png]]

# Hukuk Alanında Yapılan İnkılâplar

## Türk Medeni Kanunu

- Din, dil, ırk ve cinsiyet gözetmeksizin bütün T.C. vatandaşlarına kanun önünde eşitlik getirildi.
- Türk kadını toplumsal hayatta her türlü sosyal haklara kavuştu.
- Türk kadını çeşitli mesleklerde çalışma hakkı kazandı.
- Tek eşlilik kuralı getirildi, kadınlara da boşanma hakkı verildi.
- Evliliğin resmî nikah memuru huzurunda yapılması kabul edildi.
- Kadınlara, mirastan eşit pay alma hakkı tanındı.

# Eğitim ve Kültür Alanında Yapılan İnkılâplar

## Tevhid-i Tedrisat Kanunu’nun Çıkarılması (3 Mart 1924)

- TBMM Hükûmeti, ülkedeki tüm öğretim kurumlarını tek bir çatı altında toplamak, eğitim ve öğretimde laikleşmeyi ve çağdaşlaşmayı sağlamak ve kültürel değişimi gerçekleştirmek için 3 Mart 1924 tarihinde **Tevhid-i Tedrisat Kanunu**’nu çıkarmıştır.
- Çok başlı eğitim sistemine son verilerek eğitim-öğretim birleştirilmiştir.
- Çağın gerisinde kalmış olan ve akıl ve bilim yönünden hiçbir varlık gösteremeyen medreseler kapatılmıştır.
- Azınlık okullarında Türkçe zorunlu kılınarak, bu okullar MEB’in denetimine tabi kılınmıştır.
- En nihayetinde bu kanun ile Türkiye’de, laik, çağdaş ve milli bir eğitim sistemi hayata geçirilmiştir.

## Maarif Teşkilatı Kanunu’nun Çıkarılması (2 Mart 1926)

- Sistemli bir eğitim programı hazırlamak için çıkarılan **Maarif Teşkilatı Kanunu** ile ülkedeki tüm okulların kontrolü Millî Eğitim Bakanlığı'na bırakılmıştır. Ayrıca bu kanunun çıkarılması ile ilk ve orta dereceli okulların eğitim programları belirlenmiştir.

## Yeni Türk Harflerinin Kabulü (1 Kasım 1928)

### Nedenleri

- Önceden kullanılan Arap alfabesi Türk kültürünü yansıtmamaktadır.
- Arap alfabesinin öğrenilmesi zordur ve Arap alfabesinin okunması ve yazılması oldukça karmaşıktır. Arap harfleri, Türkçe seslere uygun değildir.
- Okuma-yazma oranı oldukça düşük olduğu belirtilir.
- Türklerin kendi milli kültürünü yansıtan alfabeleri olması gerektiği düşünülmektedir.

### Sonuçları

- Harf inkılabından sonra **Millet Mektepleri** faaliyete başladı ve Mustafa Kemal, başöğretmen olarak **Latin harfleri**ni halka öğretmiştir.
- Harf inkılabı ile birlikte Türk dili gelişme fırsatı bulmuştur.
- Harf inkılabı ile birlikte çağdaşlaşma yolunda önemli bir çalışmaya başlanmıştır. Bununla birlikte Batı ile kültürel etkileşim hızlanmıştır.
- Latin harflerinin kullanılmaya başlanması ile yabancı dili öğrenmek daha kolay hale gelmiştir. Böylece bilimsel gelişmeler hızlanmıştır.
- Okuma yazma oranının artması ile birlikte yayımlanan ve çevirilen eserler artmıştır.

## Millet Mekteplerinin Açılması (1928)

- Yeni Türk harflerini yetişkinlere öğretmek amacıyla **Millet Mektepleri** açılmıştır. Halkın okuma-yazma oranının yükseltilmesi amacıyla öğretmenlerin yetiştirilmesi de Millet Mekteplerinde gerçekleştirilmiştir.

## Üniversite Reformu (1933)

- Osmanlı Devleti’nden kalan yüksek öğretim kurumu, **Darülfünun**’dur. Atatürk bu kurumun çağdaşlaşması için 1932 yılında İsviçre’den pedagog Albert Malche’ı Türkiye’ye davet etmiştir. Albert Malche, yaptığı incelemeler sonucunda raporunu hazırlamış ve İstanbul Üniversitesi’nin eğitim programının hazırlanmasında etkili olmuştur. (Malche’nin Raporu)

## Türk Tarih Kurumu’nun Açılması (1931)

### Kurulma Nedenleri

- Türk tarihinin eski dönemlerini araştırarak kökeninin çok eskiye dayandığını ispatlamak.
- Türklerin dünya tarihine çok önemli katkılarda bulunduğunu kanıtlamak.
- Arkeoloji ve antropoloji çalışmaları yaparak Türk milleti aleyhine olan görüşlere cevap vermek ve Millî bilinç ve kültürü geliştirmek.
- Türk tarihini araştırarak elde edilen sonuçları yayımlamak, bilimsel toplantılar düzenlemek ve çalışmalar yapmak görevleri arasındadır.
    - **Uyarı:** Türk Tarih Kurumu’nun süreli araştırma yayını **Belleten**’dir. Bu yayının adı, Atatürk tarafından konulmuştur.

## Türk Dil Kurumu’nun Açılması (1932)

### Kurulma Nedenleri

- Osmanlı'dan kalan Türkçenin yabancı kelimelerden temizlenmesini sağlamak.
- Türkçenin özgün hâlini korumak. Türk kültürünü ve kimliğini korumak.
- Bu kurumun temel amacı, Türk dilinin öz güzelliğini ve zenginliğini meydana çıkararak diğer diller arasında değerine yaraşır yüksekliğe eriştirmektir.

# Toplumsal Alanda Yapılan İnkılâplar

## Şapka Kanunu (25 Kasım 1925)

- Kastamonu gezisinde halka tanıtılmış sonra uygulamaya konulmuştur. Önce ortam hazırlandığını gösterir.

## Kılık-kıyafet Kanununun Kabulü (25 Aralık 1925)

- Din adamlarının ibadet yerleri dışında dinî kıyafetlerle gezmeleri yasaklanmıştır. Ayrıca Diyanet İşleri Başkanı ve diğer dinlerin en yetkili kişilerinin özel kıyafetleriyle dolaşabilmelerine izin verilmiştir.

## Soyadı Kanununun Kabulü (21 Haziran 1934)

- Soyadı olarak kullanılan sözcüklerin Türkçe olması gerektiği belirtilir.
- Rütbe, memurluk, ırk, millet, şehzade, bey, ağa, paşa gibi kelimeler ile ahlaka aykırı ve *gülünç* kelimelerin soyadı olarak seçilmemesi kararlaştırılmıştır.

## Tekke, Zaviye be Türbelerin Kapatılması (30 Kasım 1925)

- Toplumsal alandaki ikiliği önlemek.
- İnkılap sürecini hızlandırmak.
- Çağdaş ve bilimsel gelişmelerin önünü açmak.

## Takvim, Saat ve Ölçü Birimlerinde Yapılan Değişiklikler

- Miladi Takvim, Avrupa saat birimi, uluslar arası rakamlar, kilogram, metrik sistem, hafta tatili Cuma’dan Pazar’a alınması gibi birçok yenilik yapılmıştır.

## Türk Kadınına Verilen Haklar

- 1930’da belediye, 1933’te muhtarlık, 1934’te milletvekilliği seçimlerinde oy kullanabildiler ve aday olabildiler.

# Ekonomik Alanda Yapılan İnkılâplar

## İzmir İktisat Kongresi

- Ekonomik alanda bağımsızlığı gerçekleştirmek (**Misak-ı İktisadi**).
- Ham maddesi ülkede bulunan sanayi kuruluşlarının açılmasını sağlamak.
- Özel sektöre sermaye olabilecek çalışmalar yapmak.
- Ülkedeki yabancı devletlere ait işletmeleri millİleştirmek amacındadır. Kongre, Kâzım Karabekir’in başkanlığında çeşitli şehirlerden gelen çiftçi, esnaf, memur, zanaatkâr gibi mesleklere mensup kişilerin katılımı ile toplanmıştır.

### Türkiye İktisat Kongresi’nde Alınan Bazı Kararlar

- Misak-ı İktisadi kabul edilmiştir.
- Ham maddesi yurt içinde yetişen veya yetiştirilebilen sanayi dalları kurulmalı kararı.
- Devlet yavaş yavaş iktisadi görüşleri de olan bir organ hâline gelmeli ve özel sektörler tarafından kurulamayan teşebbüsler devletçe ele alınmalıdır.
- Özel teşebbüslere kredi sağlayacak bir devlet bankası kurulmalıdır.
- Dış rekabete dayanabilmek için sanayinin toplu ve bütün olarak kurulur
- Yabancıların kurdukları tekellerden kaçınılması gerektiği söylenir.
- Sanayinin teşviki ve millî bankaların kurulması sağlanmalıdır.
- Demiryolu yapımına ağırlık verilecektir.

## Tarım Politikası

- Aşar (öşür) vergisi, Osmanlı Devleti’nin köylülerden aldığı ürün vergisiydi. Köylünün bu vergiyi ödemekte oldukça zorlanıyor olması, tarımsal faaliyetlerini geliştirmesini engelliyordu. Bu nedenle 17 Şubat 1925’te çiftçiyi rahatlatmak amacıyla bu vergi kaldırılmıştır (**Aşar Vergisinin Kaldırılması**) (17 Şubat 1925).
- İş araçlarını arttırmak ve tarım sanayisini geliştirmek için çalışmalar yapılmıştır.
- **Tarım Kredi Kooperatifleri** ve **Devlet Üretme Çiftlikleri** kuruldu.
- Çiftçiye kredi vermek için **Ziraat Bankası**’nın imkânları arttırıldı.
- **Atatürk Orman Çiftliği** kuruldu (1925).
    - **Yorum:** Bu çiftliğin kurulmasının sebebi ülke çiftçisine uygulamalı eğitim alabilecekleri tarım alanı oluşturmak ve modern tarım tekniklerinin öğrenilmesini sağlamaktır

## Ticaret Politikası

- 1925’te **Reji İdaresi** (Tütün Tekeli) yabancılardan satın alındı.
- 1 Temmuz 1926’da **Kabotaj Kanunu** çıkarıldı.

## Sanayi ve Madencilik Politikası

- 1924’te Türk ekonomisini ve sanayisini geliştirmek amacıyla **Türkiye İş Bankası** kuruldu.
- 1925’te **Ticaret ve Sanayi Odaları** kuruldu.
- 1926’da **Sanayi ve Maadin (Maden) Bankası** kuruldu.
- 1927’de **Teşvik-i Sanayi Kanunu** çıkarıldı.
- 1929’da yerli sanayiyi korumak için gümrük vergileri yükseltildi.
- 1930’da **Merkez Bankası** kuruldu.
- 1930’da **Türk Parasının Kıymetini Koruma Kanunu** çıkarıldı.
- 1933 yılında **I. Beş Yıllık Kalkınma Planı** hazırlandı.
    - **Yorum:** Özel girişimcinin elinde yeterli sermaye olmadığı için 1927 yılında çıkarılan **Teşvikisanayi Kanunu**’ndan beklenen sonuç alınamayınca, 1933 yılında **I. Beş Yıllık Kalkınma Planı** hazırlanmıştır.
- 1935’te maden rezervlerinin tespiti ve işletilmesi için **Maden Tetkik Arama Enstitüsü** kuruldu.
- 1935’te maden ve elektrik işlerini yürütmek için Etibank kuruldu.
- Bu süreçte Sümerbank, Paşabahçe Cam, Beykoz Deri, İzmit Kâğıt Sanayi ve Karabük Demir Çelik İşletmeleri kuruldu.
- Esnaf ve sanatkârların kredi ihtiyacını karşılama amacıyla kurulan Halk Bankası, 1938 yılında faaliyete geçti.

### Uçak Sanayi

- 16 Şubat 1925’te Türk Tayyare Cemiyeti kurulmuştur.
- 1926’da Tayyare Makinist Mektebi kurulmuş, Kayseri’de TOMTAŞ Uçak ve Motor Fabrikası açılmıştır.
- 1940’ta Etimesgut’ta uçak fabrikası kurulmuştur.
- 1944’te Atatürk Orman Çiftliği’nde ilk uçak motor fabrikası kurulmuştur.

# Sağlık Alanlarında Yapılan İnkılâplar

- 1920’de **Sağlık Bakanlığı** kuruldu.
- 1924’te Ankara, İstanbul, Sivas, Trabzon, Erzurum ve Diyarbakır’da Numune Hastaneleri açıldı.
- 1930’da **Umum Hıfzıssıhha Kanunu** çıkarıldı.
- Yeni Türk Devleti’nde ülke nüfusunun az olması, ülkenin kalkınmasında önemli bir sorun hâline gelince nüfusu arttırmak için bazı önlemler alınmıştır:
    - 1929’da fazla çocuk sahibi olan aileler yol vergisinden muaf tutuldu.
    - 1930’da ülkenin birçok yerine doğumevi kuruldu, fakirlere ücretsiz ilaç dağıtıldı.
    - 1931’de altı ya da daha fazla çocuklu ailelere vergi muafiyeti getirildi.
    - 1934’te Türkiye’ye yönelik göçleri teşvik amacıyla göçmenlere gümrük muafiyeti getirildi.

---

![[/Screen Shot 2022-12-19 at 13.53.17.png]]

# Kaynakça Önerisi

Atatürk Dönemi İç Politikası (1920-1938) Yrd. Doç. Dr. Hakkı UYAR

Prof. Dr. Afetinan, “Devletçilik İlkesi ve Türkiye Cumhuriyetinin Birinci Sanayi Planı 1933”, TTK Yayınları, Ankara, 1972.

Sina Akşin, İstanbul Hükümetleri ve Milli Mücadele Cilt 1, Mutlakiyete Dönüş (1918- 1919), Türkiye İş Bankası Yayınları, İstanbul, 2004.

Atatürk’ün Söylev ve Demeçleri, c. I-III, Atatürk Araştırma Merkezi Yayınları, Ankara, 1989.

Joseph Grew, Atatürk ve İnönü (Bir Amerikan Elçisinin Hatıraları), (çev. Muzaffer Aşkın), Kitapçılık Tic. Ltd. Şti. Yayınları, İstanbul, 1966.

Erik Jan Zürcher, “Terakkiperver Cumhuriyet Fırkası”, (Türkçesi: Gül Çağalı Güven), Bağlam Yayınları, İstanbul, 1992.

Feroz Ahmad, “The Progressive Republican Party, 1924-1925”, Political Parties and Democracy in Turkey (Edited by Metin Heper and Jacob M. Landau), I. B. Tauris & Co Ltd, London, 1991