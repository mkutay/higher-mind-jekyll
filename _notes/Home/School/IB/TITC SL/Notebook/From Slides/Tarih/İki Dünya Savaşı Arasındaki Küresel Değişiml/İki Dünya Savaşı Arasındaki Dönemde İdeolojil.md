# İki Dünya Savaşı Arasındaki Dönemde İdeolojiler

**Komünizm:** Özel mülkiyete dayalı kapitalist sistem yerine, **ortak mülkiyete** dayalı yaşamı amaçlayan toplumsal, ekonomik ve siyasi bir ideolojidir. Komünizmde işçi, patron gibi sınıfların olmadığı ve meta üretiminin son bulduğu komünist toplumu oluşturma ideali vardır. Komünist ideolojiye göre kimse kimseyi sömürmeyecek, herkes yeteneğince üretecek ve üretimden herkes ihtiyacına göre pay alacaktır. Tüketim de devlet tarafından düzenlenir. 1917 **Bolşevik İhtilalinden** sonra Rusya’da uygulandığı görülmüştür.

**Diktatörlük:** Mutlak iktidarın bir insan ya da bir grup insan tarafından her türlü muhalefet engellenerek kullanılmasıdır.

**Faşizm:** İtalya'nın gerçek bir örneğini verdigi özel bir diktatörlük türüdür. Başlıca özellikleri, şefin kişiliğinin yüceltilmesi (şef kültü), iktidar alanında tek partinin üstünlügü, demokrasiye karşı çıkma, ideolojinin ürünü olan yeni bir insan yaratma arzusudur.

**Totalitarizm:** Tam biçimini ulusal-sosyalizm ve stalinizm ile bulan siyasi bir uygulamadır. Totalitar bir rejimde, siyasal ve toplumsal yaşamın denetlenmesi yeterli olmaz. Bireyin ve insan yaşamının da, düşüncelere varıncaya kadar, tümüyle denetlenmesi gerekir. Totaliter egğlim Stalin döneminde Sovyetler Birliği’nde ve faşist İtalya'da görülür. Gûnümüzde tarihçiler, İtalya'da totaliter projenin başarıya ulaşıp ulaşamadığını tartışıyor.

# Totaliter Rejimlerin Kurulması

Totaliter rejim; insanın hak ve özgürlüklerini yok sayan, tüm yetkilerin merkezîleştirildiği, baskıya ve şiddete dayalı bir yönetim anlayışıdır. Bu rejimi uygulayan ülkelerin bazı ortak özellikleri vardır:

- Egemenliğin tek kişide ve tek siyasi partide olması
- Medya ve silah tekelinin oluşturulması
- Düşünce ve ifade özgürlüğünün olmaması
- Kitlesel siyaset yapılması ve seçimle halkın onayının alınması

# İtalya’da Faşizm

Faşizm, antidemokratik ve aşırı milliyetçi anlayışa dayalı baskıcı bir rejimdir. İtalya’da bu rejimin uygulanması, Faşist Parti lideri **Benito Mussolini**’nin iktidara gelmesiyle gerçekleşmiştir. İtalya, I. Dünya Savaşı’na sömürge alanını genişletmek için katılmış hatta bu amacı için savaş devam ederken İttifak Devletleri tarafından İtilaf Devletleri tarafına geçmiştir. Ancak bu amacına ulaşamadığı gibi hem ekonomik hem de sosyal anlamda ciddi kayıplar vermiştir. Savaştan sonra ülkede ekonomik kriz başlamış, işsizlik artmış ve toplumsal düzen bozulmuştur.

Bu dönemde Faşist Parti lideri Benito Mussolini İtalya’yı eski gücüne ulaştırmaya yönelik vaatlerde bulunmuştur. 1919 yılında Faşist Parti lideri Mussolini’nin etrafında “**fascio**” denilen gençlerden oluşan gruplar toplanmıştır. Bu gençler faşist ideoloji doğrultusunda “inan, itaat et ve savaş” gibi sloganlarla eğitilmiştir. Faşist Parti, “**Kara Gömlekliler**” denilen bu grubu var olan hükûmeti protesto etmeleri için Napoli’den Roma’ya yürütmüştür. Bu yürüyüş sonrasında darbe yapılmasından çekinen hükûmet istifa etmiş ve Mussolini başbakanlığa getirilmiştir. Bu olaya, tarihte “**Kara Gömleklilerin Yürüyüşü**” adı verilmiştir. **Uyarı:** Fascio, Roma İmparatorluğu döneminde imparatorların halkı susturmak için yere vurdukları alettir. Mussolini de bu aleti sembolik olarak kullanmıştır.

"**Duçe**" lakabını alan Benito Mussolini döneminde İtalya’da; 1927 yılında iş hukukunda değişiklikler yapılmış, sendikacılık kaldırılmış yerine, Korporatif İş Yasası adı verilen ve her meslek grubunun bir sendika hâlinde teşkilatlandırılması esası getirilmiştir. Böylece ekonomik faaliyetler devlet kontrolüne alınmaya çalışılmıştır. Ayrıca aynı yıl ceza yasasında değişiklik yapılmış, iktidar partisi dışında bütün siyasi partilerin faaliyetleri yasaklanmış ve ülkede **diktatörlük** dönemi başlamıştır. **Uyarı:** “Mare Nostrum”, "Bizim Deniz" anlamına gelir ve İtalya lideri Mussolini tarafından kullanılmıştır. Bu tabirin Mussolini tarafından kullanılmasının sebebi, Roma İmparatorluğu'nun sınırlarına ulaşmak isteyen İtalya'nın yayılma alanı olarak Akdeniz havzasını kendisine hedef olarak belirlemesidir.

![[/Screen Shot 2023-01-10 at 19.48.43.png]]

# Almanya’da Nazizm

I. Dünya Savaşı’ndan yenik çıkan Almanya İtilaf Devletleri ile önce ağır bir ateşkes olan **Rethondes Antlaşması**'nı daha sonra da Almanya'nın elinden sömürgelerini alan, ordusunu ve donanmasını sınırlandıran, ağır savaş ödemesini içeren maddelerden oluşan **Versay Antlaşması**’nı imzalamıştır.

I. Dünya Savaşı sonrasında savaş borçlarını ödemek için karşılıksız para bastıran Almanya'da, bu durum aşırı enflasyonun yaşanmasına sebep olmuştur. Bu süreçte halkın da ağır tepkisiyle karşılaşan Almanya’da 1919 yılında “**Weimar Anayasası**” hazırlanarak demokratik düzene geçilmiş ancak kurulan hükûmet Almanya'nın içinde bulunduğu sorunları çözmekte yetersiz kalmıştır.

Bu ortamda kurulduğu günden itibaren Versay Antlaşması’nın yok sayılmasını ve Alman ırkının üstün ırk olduğunu savunan **Nasyonel Sosyalist İşçi Partisi** (Nazi) ve partinin geliştirdiği Nazizm akımı güçlenmiştir. Nazizm akımı, Adolf Hitler’in liderliğini yaptığı Nasyonel Sosyalist İşçi Partisi’nin genel ideolojisine verilen addır. Bu ideolojinin en belirgin özellikleri ırkçı, aşırı sağcı ve antisemitizmi (Yahudi düşmanlığı) savunmasıdır.

“Führer” lakabını alan Adolf Hitler’in liderliğini yaptığı Nasyonel Sosyalist İşçi Partisi 1932 yılında yapılan seçimleri kazanmıştır. Adolf Hitler de1933 yılında başbakan olmuştur. Ardından mecliste 4 yıllığına olağanüstü yetkiler alarak diktatörlüğünü ilan etmiştir. Bu dönemde;

1. “**Adolf Hitler Okulları**” açılarak Nazi Partisi için propagandacılar yetiştirildi.
2. Büyük iş çevrelerinin ve toprak sahiplerinin desteği alındı.
3. Gestapo adı verilen gizli haber alma servisi kuruldu.
4. Tüketim mallarının fiyatlarının yükseltilmesi yasaklandı.
5. Ucuz araba üretimi için Volkswagen marka arabalar üretildi.
- **Uyarı:** “**Hayat Sahası**”, Adolf Hitler döneminde Almanya'nın geliştirdiği yayılmacı politikadır. Bu politikanın oluşturulmasının amacı, Alman topraklarının Alman ırkına yeterli olmayacağının, bu nedenle de Avrupa’ya yayılmanın gerekli olduğunun düşünülmesidir.
- **Uyarı:** Almanya ve İtalya’nın ırkçı ve saldırgan politikaları II. Dünya Savaşı’nın başlamasına ortam hazırlamıştır

# İspanya’da Franco Dönemi

XIX. yüzyıldan itibaren İspanya’da iç karışıklıklar ve bu karışıklıklardan kaynaklı istikrarsız bir yönetim hâkimdi. 1902 yılında İspanya tahtına geçen XIII. Alfonso ülkede düzeni sağlamak için hazırlattığı anayasayı ilan etse de istikrarı sağlayamamıştır. Ordu 1923 yılı geldiğinde yönetime el koymuş ve Genaral Primo de Rivera başbakan olmuştur.

Bu askeri darbe soncunda ülkede baskı altında tutulan Cumhuriyetçiler taraftarlarını toplayarak güçlenmeye başlamıştır. 1936 yılında ülkede Milliyetçiler ve Cumhuriyetçiler arasında iç savaş çıkmıştır. Bu savaşı İtalya ve Almanya tarafından desteklenen Franco liderliğindeki Milliyetçiler kazanmıştır. 1939 yılında Milliyetçiler Madrid’i ele geçirmiş, Franco liderliğini ilan etmiştir. **Uyarı:** İspanya’daki iç savaşta Cumhuriyetçiler, SSCB ve Fransa tarafından desteklenmiştir. 

# Çarlık Rusya’nın Yıkılması ve SSCB’nin Kurulması

## ************************************************************************************Bolşevik İhtilali’nin Meydana Gelmesinde;************************************************************************************

1. Fransız İhtilali'nin etkisiyle otokratik düzeni yıkmak ve demokrasi düzeninin kurulmak istenmesi,
2. 19. yy'da ortaya çıkan marksizm ideolojisinin Rusya'daki köylü ve işçileri etkilemesi,
3. Rus aydınlarının eşitlik, özgürlük, kardeşlik fikirlerini halk arasında yayarak halkı devrime yönlendirmeleri etkili olmuştur.

## Devrimin Gelişimi

1. Rusya'daki Çar karşıtı muhalifler yeni haklar elde etmek için yoğun çaba harcamışlar ve 1905 yılında ayaklanma başlatmışlardır.
2. 1905 yılında Petersburg'da çıkan ayaklanmayı hükümet kanlı bir şekilde bastırmış ancak Çar II. Nikola, Rus Meclisi olan Duma'yı açmak zorunda kalmıştır.
3. Duma'nın açılması sonrasında muhalifler, yapılan iki seçimde de büyük çoğunlukla meclise girmişler ancak iki dönemde de meclis Çar tarafından kapatılmıştır.
4. 1914 yılına gelindiğinde Rusya'da çarlık rejimi; emperyalist sömürge savaşı olan I. Dünya Savaşı'na girmiş ve devletin bütün maddi imkanlarını savaşı sürdürmek için kullanmıştır.
5. Devletin imkanlarının savaşta kullanılmasından dolayı ülke içinde halkın hayat şartları daha da ağırlaşmış yolsuzluk ve vurgunlar toplumun her kesimini olumsuz yönde etkilemiştir. Bu gelişmeler ise çarlık rejimine karşı tepkilerin artmasına neden olmuştur.
6. Savaşa tepkilerin artmasıyla Petersburg'da kadın işçilerin başlattığı grev, geniş boyutlu bir isyana dönüşmüş ve bu isyanı dağıtmakla görevli askerlerin de isyana destek vermesiyle isyan devrime dönüşmüştür.
7. Askerlerin destek vermesiyle zor durumda kalan II. Çar Nikola tahttan çekilmiş Duma (Meclis) üyeleri tarafından geçici bir hükümet kurulmuştur.

## SSCB’de Lenin Dönemi

1. Geçici hükümeti başlangıçta destekleyen İlyiç Vilademir Lenin önderliğindeki Bolşevik Partisi; geçici hükümetin I. Dünya Savaşından çekilmemesi üzerine hükümete karşı mücadeleye başlamıştır.
2. Bu mücadelede "Halka; barış, toprak ve ekmek« vaat eden Bolşevikler, halkında desteğiyle Ekim 1917'de yönetimi tamamen ele geçirmiştir.
3. Bolşevik devrimi sonrasında, I. Dünya Savaşı'nı emperyalist bir savaş olarak kabul eden Bolşevikler, çıkarlarına ters olmasına rağmen 3 Mart 1918'de Brest-Litovsk Antlaşmasını imzalayarak I. Dünya Savaşı’ndan çekilmiştir.

Savaştan çekilerek dış politikasını belirleyen Bolşevikler içte ise Çar yanlısı Beyaz orduyla üç yıl süren savaş sonrasında Beyaz orduyu yenmiş ve ülke içinde otoritesini güçlendirmiştir. İç savaş sonrasında maddi ve manevi kayıplar yaşayan Bolşevikler, kapitalist düzenin karşısında olmalarına rağmen ülkenin ekonomik durumunu güçlendirmek amacıyla uzlaşma politikasından ibaret olan **NEP (Novaya Ekonomiçeskaya Politika)** adı verilen yeni ekonomi politikasını ilan etmişlerdir.

### NEP İle;

- Tarım ürünlerine el koymaktan vazgeçilmiş.
- Köylülere ürünleri pazarlama hakkı verilmiş.
- Küçük esnafa ve tüccara kolaylık sağlanmış.
- Yirmi kişiden az çalışanı bulunan küçük işletmelerin devletleştirilmesinden vazgeçilmiş.
- Yabancı sermayeye çeşitli imkanlar tanınmış.
- Banka, büyük sanayi kuruluşları, ulaşım sektörü ise devletleştirilmiştir.

# Türkistan Milli Mücadelesi ve Basmacı Hareketi

## Basmacı Hareketi

- Basmacı hareketi baskın eden hücum eden manasına gelmektedir.
- RuslarınbaskısınakarşıbağımsızlığınıkorumakamacıylaOrta Asya'da yaşayan Türkler tarafından başlatılan direniş hareketine "Basmacı Hareketi" denir.
- 1918 yılında "Milli Hokand" hükümetinin Ruslar tarafından dağıtılması üzerine mücadele Hokand şehrinde başlamış kısa zamanda Fergane vadisine ve diğer bölgelere yayılmıştır.
- Basmacı hareketinin temel amacı Türkistan'ı Ruslardan kurtarmaktır. Bu hedef doğrultusunda Eylül 1919 da tekrar Türkistan hükümeti kurulmuştur.
- Enver Paşa'nın 8 Kasım1921'de Türkistan'a gelerek mücadeleye katılması mücadeleyi canlandırmıştır.
- 1922'de Sovyet Rusya'nın genel bir saldırıya geçmesi üzerine Basmacı hareketi liderleri birbirinden ayrılmak zorunda kalmışlardır.
- 1922 Ağustosunda Enver Paşa'nın ölümü sonrasında mücadele devam etmesine rağmen etkili olmamış 1931 yılında mücadele sona ermiştir.
- 1936 yılına gelindiğinde ise SSCB'ye bağlı bir şekilde Kazakistan, Özbekistan, Kırgızistan devletleri kurulmuştur. **Uyarı:** A. Zeki Velidi Togan Basmacı hareketinin önemli liderlerinden biridir.

## Sovyetlerin Uyguladığı Asimilasyon Politikası

- Müslüman Türkler, Hristiyanlaştırılmaya çalışılmıştır.
- Türklerin yaşadıkları bölgelerde Rus okulları açılmıştır.
- Rus harita ve kitaplarından “Türkistan” ismi çıkarılmış ve kullanımı yasaklanmıştır.
- Türkistan, beş ayrı cumhuriyete bölünmüştür.
- Türkler arasında farklı lehçelerin kullanılması yaygınlaştırılmıştır.
- Özbek, Kırgız, Kazak ve Türkmenlerin zorla Türkleştirildikleri ileri sürülmüştür.
- 10 ciltlik bir “Sovyet Birliği Tarihi” yazdırma kararı alınmıştır.
- Edebiyatta millî ruhu konu alan eserler yasaklanmıştır.
- Cami ve mescitler tahrip edilmiş, buraların mal ve mülkleri devletleştirilmiştir.
- Müslüman din adamı yetiştiren okullar kapatılmıştır.
- Çok sayıda Türk, Azerbaycan ve Türkistan’dan alınıp Sovyetlerin diğer bölgelerine yerleştirilmiştir.
- Türkiye ve Türkistan arasındaki kültürel bağlar koparılmaya çalışılmıştır.

## Kafkasya Milli Mücadelesi

**Gazavât/Müridizm Direniş Hareketi:** On sekizinci yüzyılda Çarlık Rusyası’nın Kafkasya’yı istilasına karşı ortaya çıkan ve Şeyh Şamil ile özdeşleşen dinî ve millî direnişi, Ruslar Müridizm Hareketi, Müslümanlar Gazavât olarak adlandırmıştır. Gazavât, farklı dillerin konuşulduğu, farklı etnik kökene sahip halkların bulunduğu Kuzey Kafkasya’nın bağımsızlığının hedeflendiği tasavvuf kökenli bir siyasi hareket olmuştur.

**Mehmet Emin Resulzade:** 1918 den itibaren 23 ay varlığını sürdüren Azerbaycan Halk Cumhuriyeti’nin kurucusudur. Milli Azatlık Hareketi ile ortaya çıkan bir liderdir.

**Zeki Velidi Togan:** Başkortostan’da doğmuştur. Türk tarihiyle ilgili araştırmalar yapmış, Rus baskısı sonucu Türkiye’ye kaçmıştır. İstanbul Üniversitesi Tarih Bölümü’nün kurucularındandır.