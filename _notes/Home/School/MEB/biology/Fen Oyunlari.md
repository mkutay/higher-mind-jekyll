# Fen Oyunlari

[https://youtu.be/Rai32HJwgos](https://youtu.be/Rai32HJwgos)

[https://bilimgenc.tubitak.gov.tr/makale/kirmizi-renkli-klorofil-olur-mu](https://bilimgenc.tubitak.gov.tr/makale/kirmizi-renkli-klorofil-olur-mu)

Bitkilerin yeşil olmasının sebebi içerdikleri klorofil pigmentidir. Klorofil molekülleri ışığı soğurarak güneş enerjisinin fotosentez süreciyle kimyasal enerjiye dönüşmesine aracılık eder. Peki, klorofil pigmentinin morötesi ışık altındayken kırmızı ışık yaydığını biliyor muydunuz?

**Bilmekte Fayda Var!**

- Bitkiler ve algler fotosentez süreci ile karbondioksit ve suyu besin maddelerine dönüştürür. Fotosentezin ilk anahtar adımı, ışığın verimli bir şekilde soğurulmasıdır.
- Klorofil, fotosentez yapan canlılarda güneş ışığını soğuran moleküldür.
- Işık klorofil molekülü tarafından soğurulduktan sonra ya molekül sahip olduğu fazladan enerjiyi yeniden ışık olarak yayabilir ya da bu enerji çeşitli süreçlerle başka tür enerjilere dönüştürülebilir.
- Işık soğurulduğunda ise klorofil molekülündeki bir elektron yüksek enerji seviyesine geçer yani uyarılır. Uyarılan bu elektron eski enerji seviyesine dönerken enerjisini kimyasal tepkimelere aktarabilir.

![Untitled](Fen%20Oyunlari/Untitled.png)

- Uyarılan elektron tekrar ışık yayarak da temel seviyeye dönebilir. Bu olay floresans olarak isimlendirilir. Klorofil molekülü floresans sırasında 685–690 nanometre (kırmızı) ve 730–740 nanometre (yakın kızılötesi) dalga boyu aralıklarında ışık yayar.

![Untitled](Fen%20Oyunlari/Untitled%201.png)

- Soğurulan ışık enerjisi, ısı şeklinde de yayılabilir. Bu ihtimallerden hangisinin gerçekleşeceği ortam koşullarına ve ışık şiddetine bağlıdır.

Bu etkinliğimizde ıspanak yapraklarındaki klorofili ayırarak, klorofil moleküllerinin ışıkla nasıl etkileştiğini ve bu etkileşim sonucunda oluşan renkleri inceliyoruz.

**Nelere İhtiyacımız Var?** Ispanak yaprağı, izopropil alkol ya da etil alkol, süzgeç kağıdı, su bardağı, çay bardağı, kaşık, bıçak, UV ışık kaynağı.

**Ne Oldu?** 

- Ispanak yapraklarını keserek hücrelerini parçaladık ve içlerindeki klorofil moleküllerinin hücre dışına çıkmasını sağladık.
- Klorofil izopropil alkolde çözünerek moleküllerin hücre dışına çıkmasını kolaylaştırdı.
- Kolorofil molekülleri çoğunlukla kırmızı ve mavi ışığı soğurup yeşil ve dalga boyu yeşile yakın olan açık mavi ve sarıyı ise geri yansıtır.
- Aynı deney morötesi bir ışık kaynağı ile tekrarlandığında ise klorofil molekülleri kırmızı görünmeye başlıyor.
- Klorofil molekülleri floresans yapmıştır yani ışık kaynağından üzerlerine gelen kırmızı renkli ışınları önce soğurup sonra yeniden yaymışlardır.
- Klorofil molekülleri morötesi dalga boyundaki yüksek enerjili ışınları soğurduğunda elektron uyarılarak daha yüksek enerji seviyesine geçer. Ancak bu durumda elektronun uyarıldığı enerji seviyesi, kırmızı dalga boyundaki ışınlar soğurulduğunda uyarılan enerji seviyesinden daha kararsızdır. Bu nedenle uyarılmış elektron çok kısa sürede floresans yaparak normal enerji seviyesine döner. Bu kadar kısa sürede fotosentezin gerçekleşmesini sağlayan tepkimeleri ise tetikleyemez.